{"id": "\u00c6ggekage med kylling kartoffel og tomat - Steg  Bras", "contents": "        \u00c6ggekage med kylling, kartoffel og tomat \u2014 Steg & Bras                                                                                                                          Jul                         Gris                         Okse                         Pasta                         Kylling                         Lam                         Fisk                         Vegetarisk                         Drinks                         Bagv\u00e6rk                                                                                   JulGrisOksePastaKyllingLamFiskVegetariskDrinksBagv\u00e6rk                   \u00c6ggekage med kylling, kartoffel og tomat             Jeg har ikke f\u00e5et \u00e6ggekage med kylling i 10 \u00e5r tror jeg! Jeg havde faktisk fuldst\u00e6ndig glemt at den ret fandtes. Men det g\u00f8r den, det smager godt, det er sundt, det er en god m\u00e5de at bruge rester p\u00e5 og det tager ingen tid at lave. Perfekt. Min \u00e6ggekage med kylling er ogs\u00e5 med kartoffel. Hvis du vil v\u00e6re helt helseagtig, s\u00e5 drop dem og brug noget broccoli eller blomk\u00e5l eller lign. i stedet. Det skal du bruge til 1 \u00e6ggekage: [checklist]  Kylling fra i g\u00e5r Kogte kartofler fra i g\u00e5r 5 \u00e6g 1 l\u00f8g 2 fed hvidl\u00f8g Et skvat m\u00e6lk En h\u00e5ndfuld cherry tomater 2 spsk maizena Spinatblade Purl\u00f8g  [/checklist] S\u00e5dan laver du \u00e6ggekage med kylling:  T\u00e6nd ovnen p\u00e5 180. Pluk kyllingen i s\u00e5 store stykker som du kan komme til. Sk\u00e6r kartoflerne i b\u00e5de. Sk\u00e6r l\u00f8get i ringe, hak hvidl\u00f8get. Dr\u00f8n hele baduljen p\u00e5 en pande med lidt olie ved svag varme. Det skal bare lige lunes. Ikke brunes. Imens pisker du \u00e6ggene s\u00e5 luftige og stive som du kan komme til. Giv dem derefter 1 tsk salt, et par omgange med peberkv\u00e6rnen, maizenaen og et skvat m\u00e6lk. R\u00f8r det forsigtigt sammen s\u00e5 luften ikke g\u00e5r af \u00e6ggene.  Sluk under panden og fordel fyldet s\u00e5 j\u00e6vnt du kan i panden, eller i et ovnfast fad hvis panden ikke kan g\u00e5 i ovnen. Det er typisk kun pander med tr\u00e6h\u00e5ndtag der ikke kan g\u00e5 i ovnen. H\u00e6ld \u00e6ggemassen ud over fyldet, og s\u00e6t panden/fadet midt i ovnen. Efter 5 minutter fordeler du halveret cherrytomater ud over \u00e6ggekagen. I alt skal den have en halv times tid. Snit spinatbladene groft og hak purl\u00f8get. N\u00e5r din \u00e6ggekage med kylling er fin og brun er den f\u00e6rdig og skal ud. Fordel spinat og purl\u00f8g over den, og server med godt rugbr\u00f8d og et glas \u00f8l.  S\u00e5dan laver du \u00e6ggekage med kylling. Find en god opskrift p\u00e5 grydestegt kylling med vindruer svampe her!    Kylling, Hurtig madThomas Broge-StarckJanuary 15, 2015Comment        Facebook0    Twitter    Pinterest0      0 Likes                Previous Saftig \u00e6blekage med marcipan  Snacks / Bagv\u00e6rk / Des..., Vegetarisk, Hurtig madThomas Broge-StarckJanuary 19, 2015      Next Gnocchi med svampe, chili og kapers  Pasta, Vegetarisk, Hurtig madThomas Broge-StarckJanuary 11, 2015                                           Om Steg & Bras           Alle opskrifter                  "}