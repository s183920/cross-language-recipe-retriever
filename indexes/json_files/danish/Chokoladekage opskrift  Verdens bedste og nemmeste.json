{"id": "Chokoladekage opskrift  Verdens bedste og nemmeste", "contents": "                                               Chokoladekage opskrift \u2014 Verdens bedste og nemmeste! | SPIS BEDRE          SPIS BEDRENavigationOpskrifterVideoMadplanerTemaerArtiklerOmregnerNyhedsbrevAbonnementChokoladekageEn klassisk chokoladekage er utroligt nem at lave! Der skal faktisk ikke engang chokolade i, men derimod kakaopulver. Det g\u00f8r chokoladekagen dejligt let og luftig. 0-30 min.F\u00f8j til samlingGem(5)Bed\u00f8m opskriftMay 6, 2022 af Christine Bille NielsenFoto: Carina Kr\u00fcger Ingredienser personer Udstyr 1 bradepande p\u00e5 ca. 22 x 32 cm S\u00e5dan g\u00f8r du IngredienserS\u00e5dan g\u00f8r duN\u00e6ringsindholdAllergenerKostretningBed\u00f8m denne opskriftV\u00e6lg det \u00f8nskede antal stjernerDu gav 0 stjernerGiv 0 stjerner\u00c6ndre til 0 stjernerS\u00c5DAN LAVER DU DEN BEDSTE CHOKOLADEKAGEI mange chokoladekager er der faktisk ikke engang chokolade, men derimod kakaopulver. Det g\u00f8r kagen dejligt let og luftig, og s\u00e5 g\u00f8r det jo ikke noget, at den er supernem at lave! Herunder har vi samlet en masse gode tips til den perfekte chokoladekage.Nem chokoladekage i bradepandeKlassisk chokoladekage er nok en af den nemmeste og mest popul\u00e6re bradepandekager, man kan bage. Og det forst\u00e5r vi egentlig godt! Det er nemlig en supernem kage at bage, uanset om du blot skal have lidt s\u00f8dt til eftermiddagskaffen, have kage med i skole eller p\u00e5 arbejde eller bruge en nem dessert til dine g\u00e6ster.Den simple bradepandekage med kakao er perfekt, n\u00e5r der skal laves kage til mange, og g\u00e5r derfor ogs\u00e5 under navnet klassens time-kage. Opskriften p\u00e5 chokoladekage kan dog ogs\u00e5 bruges til en nem dessert, der er et sikkert hit hver gang. Det er nemlig en sikker vinder blandt b\u00e5de store og sm\u00e5, og hvis du serverer chokoladekagen med vaniljeis og friske b\u00e6r tager du den lige et niveau op.I denne opskrift bages chokoladekagen i en bradepande p\u00e5 22 x 32 cm, men har du en st\u00f8rre form, kan opskriften sagtens dobles op og bages i en st\u00f8rre bradepande. Du kan ogs\u00e5 bage chokoladekage i muffinforme, som er ideelt, hvis kagen skal deles ud eller med p\u00e5 picnic. Hvis du bager en st\u00f8rre portion kage i bradepande eller deler dejen ud i mindre forme, skal du blot huske at justere bagetiden. Chokoladekagen skal bage i l\u00e6ngere tid, hvis du fordobler portionen til en stor bradepande, mens den skal bage i kortere tid, hvis du laver chokoladekage-muffins.Den perfekte, svampede chokoladekageVi har nok alle f\u00e5et serveret en t\u00f8r chokoladekage i klassens time, men den skal alts\u00e5 ikke kaste d\u00e5rligt lys over en nem chokoladekage. Med denne opskrift f\u00e5r du nemlig en luftig og svampet chokoladekage, som ingen vil v\u00e6re kede af at spise.En god chokoladekage skal v\u00e6re bl\u00f8d, svampet og fyldt med smag, hvilket denne nemme chokoladekage er. I opskriften bruges m\u00e6lk, og du kan selv v\u00e6lge, hvilken slags det skal v\u00e6re. Helt almindelig minim\u00e6lk kan sagtens bruges, men vil du have en ekstra svampet chokoladekage, kan du ogs\u00e5 bruge k\u00e6rnem\u00e6lk eller s\u00f8dm\u00e6lk. M\u00e6lken kan ogs\u00e5 erstattes af kogende vand, hvis du ikke har m\u00e6lk.Vil du give kagen et tvist, kan du ogs\u00e5 erstatte m\u00e6lken med kaffe, som giver b\u00e5de god smag og dejlig saftighed. Du kan ogs\u00e5 pr\u00f8ve med f.eks. appelsinjuice i chokoladekage. Appelsinsaften giver en saftig kage og let frugtig smag, som g\u00e5r godt til chokoladen. Chokoladekage med kakao eller chokoladeP\u00e5 trods af at der indg\u00e5r chokolade i navnet, er de fleste opskrifter p\u00e5 chokoladekage med kakao. Det g\u00f8r dem ekstra luftige og nemme at lave. Kakaoen giver en intens, let bitter chokoladesmag, som kompenseres af godt med sukker, s\u00e5 du f\u00e5r den helt rigtige chokoladekage-smag.\u00a0Vil du gerne lave chokoladekagen med \u00e6gte chokolade, kan du sagtens smelte 100 g chokolade og tils\u00e6tte til dejen \u2013 i s\u00e5 fald kan du halvere m\u00e6ngden af kakaopulver. Den smeltede chokolade giver kagen en mere s\u00f8d, fed og rund smag. Kagen bliver ogs\u00e5 mere snasket og dessert-agtig.Giv chokoladekagen ekstra god smagDen helt simple og nemme opskrift p\u00e5 chokoladekage er rigtig l\u00e6kker i sig selv, men den klassiske kage kan ogs\u00e5 nemt piftes op med lidt fyld og topping, hvis den skal serveres i lidt festligere lag. F\u00e5 inspiration til festlig pynt i videoen l\u00e6ngere oppe. Herunder kommer vi med forslag til forskellige smagsvarianter.Skal kagen have ekstra l\u00e6kker chokoladesmag, kan du tils\u00e6tte chokoladestykker til dejen. Vend lidt hakket chokolade eller chokoladeknapper i dejen, eller drys dem p\u00e5 toppen af kagen, inden den bages.Pr\u00f8v ogs\u00e5 at blande hakkede n\u00f8dder i chokoladekagen for et dejligt, spr\u00f8dt crunch i den svampede kage. Hasseln\u00f8dder eller valn\u00f8dder er et hit i chokoladekager, men pr\u00f8v ogs\u00e5 hakkede mandler, peanuts, pekan- eller pistacien\u00f8dder.Man serverer ofte chokoladekage med friske b\u00e6r, men man kan faktisk ogs\u00e5 bage frugter og b\u00e6r ind i chokoladekagen. Den s\u00f8de, friske frugt spiller nemlig godt op imod den m\u00f8rke kakaosmag, og s\u00e5 er frugtens v\u00e6ske med til at g\u00f8re chokoladekagen ekstra svampet.P\u00e6re og chokolade eller chokolade og appelsin er f.eks. klassiske smagskombinationer, som sagtens kan bages sammen i en chokoladekage. Du kan ogs\u00e5 friske en lidt tung chokoladekage op med syrlige b\u00e6r som hindb\u00e6r, bromb\u00e6r eller solb\u00e6r.Glasur til chokoladekageHer i opskriften pyntes chokoladekagen med kakaoglasur og krymmel, men du kan ogs\u00e5 lave en simpel hvid glasur af flormelis og kogende vand som herunder.Skal chokoladekagen tage sig ekstra godt ud, kan du give den gas med toppingen og pynte med cremer, som sm\u00f8rcreme eller fl\u00f8decreme, karamelsauce, chokoladeganache, hakket chokolade, slik eller friske b\u00e6r. Det er kun fantasien, der s\u00e6tter gr\u00e6nser! Du kan ogs\u00e5 lave chokoladekage med kokostopping, bedre kendt som \u201dDen du ved nok\u201d-kagen.Hvor l\u00e6nge kan chokoladekage holde sig?Bager du en god, svampet chokoladekage som denne, kan kagen holde sig i 5-6 dage. Pak den ind i en plastikpose eller opbevar den i en luftt\u00e6t beholder. Kagen holder sig fint ved stuetemperatur eller lidt k\u00f8ligere, men den skal ikke i k\u00f8leskabet, da du risikerer, at kagen bliver t\u00f8r.Den gode holdbarhed er noget af, der g\u00f8r dette til en nem opskrift p\u00e5 chokoladekage, da kagen sagtens kan bages dagen f\u00f8r, den skal spises.Kan chokoladekage fryses?Du kan sagtens fryse chokoladekagen ned og tage den op, hvis du pludselig f\u00e5r g\u00e6ster til eftermiddagskaffe eller blot har brug for at fork\u00e6le dig selv efter en lang dag. Chokoladekage er en af de kager, der holder sig godt p\u00e5 frys og stadig er svampet, n\u00e5r den spises senere.Du kan derfor ogs\u00e5 sagtens bage en dobbeltportion, n\u00e5r du alligevel er i gang eller bage en chokoladekage p\u00e5 forh\u00e5nd, som fryses ned og er klar til enhver kageanledning. \u00a0Sk\u00e6r gerne kagen ud, inden den fryses, s\u00e5 du nemt kan fiske et stykke chokoladekage frem fra fryseren, n\u00e5r l\u00e6kkersulten melder sig.Chokoladekagen skal helst fryses uden topping, da du risikerer, at de m\u00e6lkebaserede toppings skiller eller bliver d\u00e5rlige. Nogle toppings kan godt klare en tur i fryseren, men de bliver lidt kedelige, n\u00e5r kagen t\u00f8s op igen.Selve chokoladekagen holder sig dejlig svampet, n\u00e5r den fryses uden topping, og hvis du venter med at pynte den med glasur, creme eller b\u00e6r, til den tages op og skal spises, er det hverken til at se eller smage, at den ikke er nybagt!Hvis du ikke har plads i fryseren, kan eventuelle rester af chokoladekage ogs\u00e5 bruges til at lave l\u00e6kre, hjemmelavede romkugler.Forskellige udgaver af chokoladekageDer findes et v\u00e6lg af opskrifter p\u00e5 chokoladekage, og selvom den nemme chokoladekage er en klassiker, findes den i mange variationer. De fleste opskrifter p\u00e5 chokoladekage ligner hinanden meget, men det er et kagenavn, der d\u00e6kker over et ret bredt spektrum. N\u00e5r vi taler om chokoladekage, kan det nemlig v\u00e6re alt fra den klassiske bradepandekage til den franske Gateau Marcel.Ovenfor finder du opskriften p\u00e5 en nem chokoladekage i bradepande, som nok er en af de mest klassiske og popul\u00e6re kager. Men chokoladekage kan ogs\u00e5 komme i helt andre udgaver.Nogen vil mene, at Gateau Marcel er chokoladekagen over dem alle. Navnet p\u00e5 kagen var oprindeligt gateau chocolat, som simpelthen blot betyder chokoladekage p\u00e5 fransk. Ophavsmanden til kagen er den dansk-franske kok, Michel Michaud, som ogs\u00e5 introducerede den i Danmark under navnet Gateau Marcel til \u00e6re for hans ven, som han opfandt kagen med. Gateau Marcel er en chokoladekage uden mel, hvor kun den ene halvdel af dejen bages og den anden l\u00e6gges ovenp\u00e5 som en bl\u00f8d mousse.M\u00e5ske har du ogs\u00e5 h\u00f8rt om den svenske udgave af chokoladekagen, en s\u00e5kaldt kladdkaka? Ligesom mange klassiske chokoladekager indeholder opskriften p\u00e5 kladdkage sm\u00f8r, \u00e6g, sukker og mel, og s\u00e5 laves den ogs\u00e5 med kakaopulver, som den danske chokoladekage. Forskellen p\u00e5 den danske og den svenske chokoladekage er bagetiden. Svensk kladdkaka bages nemlig i kortere tid end chokoladekage, da det er meningen, at den skal v\u00e6re lidt ubagt i midten.Sidst men ikke mindst, er der brownien. Brownie og chokoladekage bruges ofte i fl\u00e6ng om den samme type kage, men opskrifterne er ikke helt ens. L\u00e6s mere nedenfor.Chokoladekage eller brownie \u2013 hvad er forskellen?Opskrifter p\u00e5 chokoladekage og brownie ligner hinanden meget, og de to kager kan v\u00e6re sv\u00e6re at skelne i b\u00e5de udseende og smag. Forskellen p\u00e5 chokoladekage og brownie findes i m\u00e6ngden af de forskellige ingredienser, som mel, sukker, sm\u00f8r og chokolade.Brownies har som regel mindre mel og mere kakao eller chokolade i dejen. Nogle brownieopskrifter indeholder ogs\u00e5 en st\u00f8rre m\u00e6ngde fedtstof og \u00e6g. Den st\u00f8rre m\u00e6ngde af v\u00e5de, fede ingredienser og mindre m\u00e6ngde af t\u00f8rre ingredienser, giver en tungere, t\u00e6ttere og mere snasket kage. F\u00e5 vores bedste opskrift p\u00e5 brownie her.Chokoladekage har, sammenlignet med brownie, mere mel i dejen og laves oftest p\u00e5 en st\u00f8rre m\u00e6ngde kakaopulver og mindre chokolade. Det betyder, at chokoladekagen bliver svampet, men ogs\u00e5 luftig og lettere i b\u00e5de krumme og smag.Der er heller ingen h\u00e6vemidler, som bagepulver eller natron, i brownien. Det er kun \u00e6g, der f\u00e5r kagen til at h\u00e6ve op. Denne forskel p\u00e5 chokoladekage og brownie kan derfor ses i h\u00f8jden p\u00e5 kagen, hvor den luftige chokoladekage h\u00e6ver en del mere op, end den t\u00e6tte brownie.Chokoladekagen har m\u00e5ske et ry for at blive t\u00f8r og kedelig i sammenligning med brownien. Med den rette opskrift kan man dog nemt lave en luftig og svampet chokoladekage, der sagtens kan konkurrere med brownien. M\u00e5ske du ogs\u00e5 kan li'  0-30 min.Chokoladekage med kaffe 0-30 min.Chokoladekage med r\u00f8dbede 31-60 min.Chokoladekage med bl\u00e5b\u00e6rcreme 0-30 min.Sukkerfri chokoladekage 0-30 min.Chokoladekage med solb\u00e6r 0-30 min.Chokoladekage med orangemarmelade 0-30 min.Chokoladekage med p\u00e6rer 31-60 min.Chokoladekage med kaffemousseF\u00f8lg os herUdgiver: Aller MediaAnsvarshavende mediechef: Iben RouwMail: redaktionen@spisbedre.dkKontakt|Annonc\u00f8rer|K\u00f8b abonnement|Ophavsret|Privatlivspolitik|Administr\u00e9r samtykke\u00a9 SPIS BEDRE 2023  "}