{"id": "Brownie opskrift - S\u00e5dan laver du verdens bedste ... - Madsvin.com", "contents": "       Brownie opskrift - S\u00e5dan laver du verdens bedste brownies | Madsvin.com                                                                                                                      Hop til indhold            Opskrifter  Forret Hovedret Dessert Sauce og dressing Tilbeh\u00f8r Bagv\u00e6rk Sous vide Vegetar Grill         Pizza Salat Drikkevarer Cocktails og drinks   Ingredienser Favoritter Kernetemperatur  Alle k\u00f8dtyper Fjerkr\u00e6 Lam Okse- og kalvek\u00f8d Svinek\u00f8d Vildt   Om Madsvin  Hvem er Madsvin? Samarbejde med Madsvin                         Opskrifter  Forret Hovedret Dessert Sauce og dressing Tilbeh\u00f8r Bagv\u00e6rk Sous vide Vegetar Grill         Pizza Salat Drikkevarer Cocktails og drinks   Ingredienser Favoritter Kernetemperatur  Alle k\u00f8dtyper Fjerkr\u00e6 Lam Okse- og kalvek\u00f8d Svinek\u00f8d Vildt   Om Madsvin  Hvem er Madsvin? Samarbejde med Madsvin             Brownie opskrift \u2013 S\u00e5dan laver du verdens bedste brownies          Forfatter: Mads Vindfeld Andersen 4.7 fra 41 stemmer  30 minutter min  6 stykker   Print   Pin UdstyrMuffinforme (dem fra Rema1000 er virkelig gode)   Ingredienser\u25a2 100 gram m\u00f8rk chokolade  70 % og af god kvalitet\u25a2 100 gram sm\u00f8r \u2013 saltet sm\u00f8r\u25a2 100 gram sukker\u25a2 2 \u00e6g (mellemstore)\u25a2 100 gram hvedemel\u25a2 50 gram hasseln\u00f8dder kan udelades eller udskiftes med andre n\u00f8dder\u25a2 2-3 knivspidse salt         S\u00e5dan g\u00f8r duVerdens bedste brownieStart med at smelte din sm\u00f8r i en kasserolle ved middel varme (4/6 p\u00e5 vores komfur).H\u00e6ld din chokolade, som du har br\u00e6kket i mindre stykker, i sm\u00f8rret og tag det af varmen. R\u00f8r stille og roligt rundt mens chokoladen langsomt smelter. S\u00e6t til side mens du ordner resten.Pisk \u00e6g og sukker luftigt i en sk\u00e5l, sigt mel i \u00e6ggemassen og r\u00f8r godt (men forsigtigt) rundt \u2013 der skal ikke v\u00e6re nogen melklumper.M\u00e6rk efter hvor varm din chokolade er \u2013 lad det k\u00f8le lidt. N\u00e5r den blot er lun (5-10 minutters ventetid) h\u00e6lder du den i \u00e6ggemassen mens du r\u00f8rer forsigtigt rundt.Hak dine hasseln\u00f8dder groft og r\u00f8r dem forsigtigt ud i browniemassen. Til sidst smager du dejen til med salt \u2013 2-3 knivspidse er passende.H\u00e6ld din dej i en form med bagepapir s\u00e5 massen er ca. 3 cm h\u00f8j n\u00e5r den er h\u00e6ldt i \u2013 formen m\u00e5 ikke v\u00e6re for stor. Vi brugte en foliebakke (20x15x3 cm). Du beh\u00f8ves ikke at sm\u00f8re dejen j\u00e6vnt ud \u2013 den flader sig selv ud og bliver j\u00e6vn n\u00e5r den varmes.Bag din brownie ved 175 grader \u2013 20 minutter var nok til en snasket udgave her \u2013 men hold lige \u00f8je med dejen fra 15 minutters bagetid af, og prik l\u00f8bende i den med en k\u00f8dn\u00e5l \u2013 h\u00e6nger der lidt dej fast, og f\u00f8les den nogenlunde fast n\u00e5r du trykker p\u00e5 dejen, s\u00e5 er den klar.\u00a0Se noter for bagetider til en mere fast brownie.   Noter, tips og tricksEkstra bagetider for en mere fast brownie  Snasket brownie \u2013 20 minutter Fast men lettere snasket brownie \u2013 24 minutter Fast brownie der minder mere om en kage \u2013 28 minutter  Obs: Ovenst\u00e5ende er altid afh\u00e6ngig af ovn og den form du bruger \u2013 derfor skal du \u2013 uanset hvad \u2013 m\u00e6rke efter l\u00f8bende. \u00a0 Tips: Du kan udskifte hasseln\u00f8dder med andre n\u00f8dder, eller helt udelade dem. Det er ogs\u00e5 l\u00e6kkert med hele stykker chokolade (m\u00f8rk, lys eller hvid chokolade). Brownie er for alle Der findes to typer mennesker \u2013 dem der elsker kage, som p\u00e5 ingen m\u00e5de kan f\u00e5 nok \u2013\u00a0 og s\u00e5 alle andre. Uanset hvilken type man er, s\u00e5 falder en vellavet brownie altid i god jord. Jeg selv h\u00f8rer til sidstn\u00e6vnte type. Derfor har jeg ogs\u00e5 allieret mig med hende til denne opskrift, s\u00e5ledes den st\u00e5r s\u00e5 st\u00e6rkt som muligt for en kageelsker. I al beskedenhed er det en mission, der er fuldf\u00f8rt \u2013 vi har kreeret en intet mindre end vidunderlig brownie. Den bedste brownie Lige pr\u00e6cis med brownie er der dog den lille kr\u00f8lle p\u00e5 halen, at det er meget forskelligt hvordan man gerne vil have den. Nogen foretr\u00e6kker at den har konsistens p\u00e5 linje med et mere traditionelt stykke kage, mens andre (herunder undertegnede) gerne vil have den s\u00e5 snasket som overhovedet muligt. Opskriften her giver, hvis du f\u00f8lger den til punkt og prikke, en snasket version. Bager du i lidt l\u00e6ngere tid vil du f\u00e5 et mere fast stykke kage (se noterne i opskriften). Ande s\u00f8de sager  Banankage med chokolade  Chokolademuffins med chokoladestykker  Svampet chokoladekage  Kanelsnegle  Gulerodskage med lime frosting  Pandekager En god brownie laves med god chokolade \u2013 der er ingen vej udenom. Vi har at g\u00f8re med en meget simpel kage, der bruger f\u00e5 ingredienser, og s\u00e5 skal det alts\u00e5 bare have en fornuftig kvalitet, hvis den f\u00e6rdige kage skal v\u00e6re en af dem, som du dr\u00f8mmer om. Valrhona (eller lignende) er naturligvis toppen af hvad der kan bruges, men en helt almindelig 70 % chokolade fra supermarkedet giver ogs\u00e5 et fremragende resultat. I udgaven her er der ogs\u00e5 tilf\u00f8jet lidt hasseln\u00f8dder \u2013 det giver et vidunderligt spr\u00f8dt modspil i den ellers bl\u00f8de kage, og s\u00e5 fungerer hasseln\u00f8d og m\u00f8rk chokolade bare eminent godt sammen. 6 tips til at f\u00e5 den vidunderlige brownie Mange k\u00e6mper med is\u00e6r konsistens p\u00e5 deres brownie \u2013 f\u00f8lger du nedenst\u00e5ende tips skulle du gerne komme i m\u00e5l \u2013 hver gang.  Brug rigtig chokolade (af god kvalitet) \u2013 70 % er optimalt, h\u00f8jere end det og brownien bliver for bitter. Kakaopulver er et no-go i min brownie. Brug bagepapir n\u00e5r du skal bage, is\u00e6r hvis du vil have en snasket brownie. Den vil h\u00e6nge fast \u2013 med bagepapir er det meget nemmere. G\u00f8r op med dig selv hvilken brownie du \u00f8nsker \u2013 det er frygteligt at forvente en snasket brownie, og den s\u00e5 kommer ud som en n\u00e6rmest-almindelig-kage. N\u00e5r du har taget en beslutning indretter du bagetiden herefter (se noterne i opskriften) Hold \u00f8je med din brownie \u2013 de f\u00f8rste 15 minutter kan du g\u00f8re hvad du vil, derefter skal du v\u00e6re meget opm\u00e6rksom. Prik gerne med en k\u00f8dn\u00e5l eller gaffel, og vurd\u00e9r konsistensen. I min ovn er 20 minutter = perfekt snasket). Lad din brownie st\u00e5. N\u00e5r du tager den ud af ovnen vil den bage lidt videre, og s\u00e5 skal den have tid til at s\u00e6tte sig. P\u00e5regn mindst 1 time efter den er taget ud af ovnen \u2013 gerne flere. Salt er godt. Jep, lidt salt fremh\u00e6ver chokoladesmagen og afrunder det samlede smagsindtryk helt perfekt. Du skal bruge mere end du tror \u2013 smag din dej til.  Bonustip:\u00a0Selvom kagen ser l\u00e6kker ud, s\u00e5 tag et lille stykke ad gangen. Det er en tung kage, som hurtigt sender dig i sofaen med en let mave, hvis du spiser for meget \ud83d\ude42 Uden flere dikkedarer springer vi direkte ud i det: S\u00e5dan her laver du verdens bedste brownies, hvis man sp\u00f8rger mig (og kageelskeren Sabine) Verdens bedste brownie i billeder Smelt din sm\u00f8r, tag den af varmen og h\u00e6ld chokolade i \u2013 r\u00f8r det sammen mens chokoladen langsomt smelter i den varme sm\u00f8r. S\u00e6t til side mens du laver resten af kagedejen.         Smelt sm\u00f8r og chokolade Pisk \u00e6g og sukker luftigt i en sk\u00e5l \u2013 massen skal lysne lidt.         Pisk \u00e6g og sukker Sigt mel ned i din \u00e6ggemasse og r\u00f8r det sammen til det er en ensartet masse.         Sigt mel H\u00e6ld den lune (men ikke br\u00e6ndvarme) chokolade ned i \u00e6ggemassen og r\u00f8r det forsigtigt sammen.         Chokolade og \u00e6ggemasse samles Hak dine hasseln\u00f8dder groft og vend dem forsigtigt i dejen.         Hak hasseln\u00f8dder groft Dejen h\u00e6ldes i en form\u00a0 (min var 20x15x3 cm) bekl\u00e6dt med bagepapir. Jeg brugte en foliepakke. S\u00f8rg for at dejen har en h\u00f8jde p\u00e5 cirka 3 cm (eller mere), s\u00e5 du ikke st\u00e5r med en helt flad kage.         Dej h\u00e6ldes i form Bag nu din brownie i 20 minutter ved 175 grader (l\u00e6ngere tid hvis den skal v\u00e6re knapt-s\u00e5-snasket \u2013 se opskriftsnoter)         Der bages Den f\u00e6rdige kage skal hvile i mindst en time \u2013 gerne mere \u2013 f\u00f8r du spiser den.         Hviletid Og s\u00e5 f\u00e5r du en s\u00e5 l\u00e6kker brownie som denne \ud83d\ude42         Verdens bedste brownie  Ingredienser i denne opskriftm\u00f8rk chokolade sm\u00f8rsukker\u00e6ghvedemelhasseln\u00f8dderBagv\u00e6rkDessertKageOpskrifter          \t\t\t\t\tM\u00f8d forfatteren\t\t\t\t Mads Vindfeld Andersen Jeg er en passioneret mad- og vinentusiast der elsker at formidle de opskrifter, oplevelser og observationer, som jeg g\u00f8r mig i min dagligdag Facebook Instagram Pinterest YouTube        22 Kommentarer     Svar   Trine     \t\t\t\t\t\t\t\t\t\tnovember 1, 2018 kl. 08:07\t\t\t\t\t\t\t\t\t         Hey Mads, Tak for super detaljeret opskrift, jeg har aberbei et lille h\u00e6ngeparti inden jeg kaster mig over bagningen, som jeg p\u00e5 ingen m\u00e5der mestrer (madlavning er min passion) N\u00e5r du (l\u00e6s Sabine) bager, er det s\u00e5 med eller uden varmeluft i ovnen? Og beklager hvis mig sp\u00f8rgsm\u00e5l er dumt, men jeg ved faktisk ikke bedre og synes aldrig at kunne lave en ordentlig brownie som jeg selv har lyst til at spise et stykke af. Tak for din blog og opskrifter, altid h\u00f8jdepunkt at f\u00e5 nyhedsmails fra dig \ud83d\ude42       Svar   Mads Vindfeld Andersen     \t\t\t\t\t\t\t\t\t\tnovember 1, 2018 kl. 12:13\t\t\t\t\t\t\t\t\t      Hej Trine, I mit univers er det altid almindelig varme, medmindre andet er angivet \ud83d\ude42 Og tak for de p\u00e6ne ord! Venligst Mads         Svar   Karen     \t\t\t\t\t\t\t\t\t\tnovember 9, 2018 kl. 18:03\t\t\t\t\t\t\t\t\t      Hej Mads.  Hvor st\u00e5r skal formen v\u00e6re?  Mvh Karen       Svar   Mads Vindfeld Andersen     \t\t\t\t\t\t\t\t\t\tnovember 26, 2018 kl. 16:30\t\t\t\t\t\t\t\t\t      Hej Karen! UNDSKYLD at jeg f\u00f8rst svarer nu, jeg er simpelthen kommet til at godkende din kommentar uden at svare \u2013 det skal ikke ske igen \ud83d\ude42 Formen er 20x15x3cm (l\u00e6ngde x h\u00f8jde x bredde) God forn\u00f8jelse, og fort\u00e6l endelig hvordan det g\u00e5r \ud83d\ude42 Vh Mads         Svar   Aage Voigt     \t\t\t\t\t\t\t\t\t\tnovember 26, 2018 kl. 12:15\t\t\t\t\t\t\t\t\t      Hej Mads Kan du ik\u2019 finde en opskrift frem der viser/fort\u00e6ller hvordan man konfiterer en and, \u2013 havde t\u00e6nkt mig at springe ud i at servere en s\u00e5dan til jul, p\u00e5 forh\u00e5nd tak. Er for \u00f8vrigt meget glad for din blog \u2013 giver megen inspiration til madlavning og bagning.       Svar   Mads Vindfeld Andersen     \t\t\t\t\t\t\t\t\t\tnovember 26, 2018 kl. 12:19\t\t\t\t\t\t\t\t\t      Hej Aage, P\u00e5 \u00e9t eller andet tidspunkt n\u00e5r jeg nok til at f\u00e5 lavet en opskrift p\u00e5 confiteret and \ud83d\ude42 Tak for rosen \u2013 det varmer. Vh Mads         Svar   Peter Sjong     \t\t\t\t\t\t\t\t\t\tnovember 26, 2018 kl. 15:59\t\t\t\t\t\t\t\t\t      Hej Mads Du svarer ikke Karen s\u00e5 jeg vil ogs\u00e5 gerne have ca. m\u00e5l p\u00e5 formen?       Svar   Mads Vindfeld Andersen     \t\t\t\t\t\t\t\t\t\tnovember 26, 2018 kl. 16:31\t\t\t\t\t\t\t\t\t      Hej Peter, Hvor er det godt du skriver, s\u00e5 jeg opdager at jeg simpelthen ikke har f\u00e5et svaret Karen (f\u00f8r nu). Tak! Formen er 20x15x3 cm (l\u00e6ngde x h\u00f8jde x bredde). God forn\u00f8jelse! Vh Mads         Svar   L\u00e6rke     \t\t\t\t\t\t\t\t\t\tdecember 26, 2018 kl. 12:01\t\t\t\t\t\t\t\t\t      Hej ! Har du erfaring med at fryse kagen ? Om den er liges\u00e5 god n\u00e5r den kommer op igen?       Svar   Mads Vindfeld Andersen     \t\t\t\t\t\t\t\t\t\tdecember 27, 2018 kl. 10:18\t\t\t\t\t\t\t\t\t      Hej L\u00e6rke, Jeg har faktisk ikke pr\u00f8vet at fryse dem. Jeg kan forestille mig at de \u2013 i hvert fald i snasket udgave \u2013 vil blive lidt for sammenklappede \u2013 men jeg h\u00e5ber, at du vil afpr\u00f8ve det, og s\u00e5 give en tilbagemelding? \ud83d\ude42 Vh Mads         Svar   Janne mikkelsen     \t\t\t\t\t\t\t\t\t\tfebruar 1, 2019 kl. 14:14\t\t\t\t\t\t\t\t\t         Mit f\u00f8rste fors\u00f8g med brownie og den sad lige i skaber \u2013 stor ros ?       Svar   Mads Vindfeld Andersen     \t\t\t\t\t\t\t\t\t\tfebruar 2, 2019 kl. 14:15\t\t\t\t\t\t\t\t\t      Hej Janne, Mange tak for rosen \u2013 det varmer \ud83d\ude42 Venligst Mads         Svar   Anne-Kathrine Lauridsen     \t\t\t\t\t\t\t\t\t\tjanuar 14, 2020 kl. 11:55\t\t\t\t\t\t\t\t\t      Hej Mads. Tak for en virkelig god blog \ud83d\ude42 Kan jeg mon lave dobbeltportion af browniedejen og bage den i en bradepande. Jeg vil nemlig sk\u00e6re den i facon som Gurli Gris til en 2 \u00e5rs f\u00f8dselsdag. ?? P\u00e5 forh\u00e5nd tak for hj\u00e6lpen       Svar   Mads Vindfeld Andersen     \t\t\t\t\t\t\t\t\t\tjanuar 14, 2020 kl. 13:55\t\t\t\t\t\t\t\t\t      Hej Anne-Kathrine, Det tror jeg fint du kan. Husk dog at tjekke den l\u00f8bende under bagningen, s\u00e5 den ikke f\u00e5r for meget eller for lidt. N\u00e5r den nu skal sk\u00e6res i en bestemt form, s\u00e5 vil du dog v\u00e6re n\u00f8dt til at lave en lidt mere fast udgave, t\u00e6nker jeg. Vh Mads         Svar   Karsten     \t\t\t\t\t\t\t\t\t\tmaj 8, 2020 kl. 09:10\t\t\t\t\t\t\t\t\t         Fantastisk kage       Svar   Mads Vindfeld Andersen     \t\t\t\t\t\t\t\t\t\tmaj 8, 2020 kl. 09:10\t\t\t\t\t\t\t\t\t      Tak skal du have Karsten! \ud83d\ude42         Svar   Matilde     \t\t\t\t\t\t\t\t\t\tmarts 24, 2021 kl. 08:17\t\t\t\t\t\t\t\t\t      Hej Mads.  Muligvis et lidt dumt sp\u00f8rgsm\u00e5l:), men skal ovnen forvarmes eller skal man bare t\u00e6nde ovnen lige inden kagen skal ind? P\u00e5 forh\u00e5nd tak for hj\u00e6lpen\u2026       Svar   Mads Vindfeld Andersen     \t\t\t\t\t\t\t\t\t\tmarts 29, 2021 kl. 06:40\t\t\t\t\t\t\t\t\t      Ovnen skal forvarmes \ud83d\ude42         Svar   Anne Mette     \t\t\t\t\t\t\t\t\t\tdecember 30, 2021 kl. 19:22\t\t\t\t\t\t\t\t\t      Hej Mads, tak for gode opskrifter! Hvis man bager kagen dagen f\u00f8r den skal spises, i semi snasket udgave, skal den s\u00e5 opbevares p\u00e5 k\u00f8l ? Dbh Mette       Svar   Mads Vindfeld Andersen     \t\t\t\t\t\t\t\t\t\tdecember 31, 2021 kl. 09:18\t\t\t\t\t\t\t\t\t      Jeg ville opbevare den k\u00f8ligt, men ikke koldt.         Svar   Kamilla SKJERNING     \t\t\t\t\t\t\t\t\t\tapril 23, 2023 kl. 12:12\t\t\t\t\t\t\t\t\t      Hej Mads Tak for dine fantastiske opskrifter  Kan du anbefale nogle gode dessertvine til din brownie, som skal nydes med lidt is og friske b\u00e6r? Mvh. Kamilla       Svar   Jes Nordentoft     \t\t\t\t\t\t\t\t\t\tseptember 20, 2023 kl. 19:41\t\t\t\t\t\t\t\t\t         Jeg er helt vild med din opskrift, den smager vildt god med solb\u00e6rsorbet      Skriv en kommentar Annuller svar Hvad synes du om opskriften?   Hvad synes du om opskriften?                                                               KommentarNavn E-mail Websted  Gem mit navn, mail og websted i denne browser til n\u00e6ste gang jeg kommenterer.    \u0394               Facebook Instagram Pinterest YouTube    OVERBLIKOpskrifter Om Madsvin? Opskriftsindeks Opskriftskategorier Reklame og annoncering    KATEGORIERForret Hovedret Dessert Bagv\u00e6rk Hverdagsmad    ANDETCookie- og privatlivspolitik Nyhedsbrev Vinifikant (vinimport jeg er medejer af) Administr\u00e9r samtykke         \t\t\t\t\t\u00a92023 Madsvin | Alle rettigheder forbeholdes\t\t\t\t                      \t\t\tS\u00f8g\t\t                                                           Opskrifter  Forret Hovedret Dessert Sauce og dressing Tilbeh\u00f8r Bagv\u00e6rk Sous vide Vegetar Grill         Pizza Salat Drikkevarer Cocktails og drinks   Ingredienser Favoritter Kernetemperatur  Alle k\u00f8dtyper Fjerkr\u00e6 Lam Okse- og kalvek\u00f8d Svinek\u00f8d Vildt   Om Madsvin  Hvem er Madsvin? Samarbejde med Madsvin             Luk                                                   "}