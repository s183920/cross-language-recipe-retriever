{"id": "Chokoladekage med vaniljecreme - Copycat Ding Dongs - By Norlund", "contents": "   Chokoladekage med vaniljecreme - Copycat Ding Dongs    Hjem OpskrifterKagerTilbeh\u00f8r og snacksAftensmadMorgenmadOmKontaktCookie- og privatlivspolitikOm mig Menu Chokoladekage med vaniljecreme Copycat opskrift p\u00e5 en amerikansk kageklassikerDer findes et utal af k\u00f8bekager i de amerikanske supermarkeder. Honey buns, twinkies og ikke mindst ding dongs. Med sin kraftige chokoladesmag og fl\u00f8jsbl\u00f8de vaniljefyld, er Ding Dongs ogs\u00e5 g\u00e5et hen og blevet en vaske\u00e6gte familiefavorit, i langt de fleste amerikanske husholdninger. Her har jeg valgt at lave de klassiske amerikanske Ding Dong kager i en bradepande-version. Kagen best\u00e5r af en l\u00e6kker og svampet chokoladekage, fj\u00f8lsbl\u00f8d vaniljecreme og en fyldig chokolade ganache p\u00e5 toppen. 3 af de l\u00e6kreste ting jeg kan forestille mig - alt sammen i \u00e9n og samme kage! \u00a0 Den nemmeste og bedste opskrift p\u00e5 chokoladekage Du har garanteret bagt et utal af chokoladekager f\u00f8r. Men med denne opskrift f\u00e5r du noget n\u00e6r den nemmeste chokoladekage jeg nogensinde har bagt. Fremgangsm\u00e5den er nemlig super enkel. 1) Bland alle de t\u00f8rre ingredienser 2) Bland alle de v\u00e5de ingredienser 3) Pisk sammen i en sk\u00e5l i \u00e9t minut - og s\u00e5 er kagedejen klar. \u00a0 Den bedste vaniljecreme Jeg m\u00e5tte alts\u00e5 lige n\u00e6rstudere opskriften, f\u00f8rste gang jeg s\u00e5 hvordan man laver en s\u00e5kaldt \"boiled milk\" vaniljecreme. Du kender sikkert en almindelig buttercream frosting eller creme cheese frosting osv. Men til denne opskrift er fremgangsm\u00e5den alts\u00e5 en smule anderledes. Resultatet f\u00e5r til geng\u00e6ld englene til at synge. Denne vaniljecreme er nemlig ikke lige s\u00e5 tung eller sukkers\u00f8d som andre slags frostings, men er i stedte fl\u00f8jsbl\u00f8d og smelter p\u00e5 tungen. Mmmm. Hemmeligheden er at koge m\u00e6lk og mel i en tykbundet gryde til blandingen tykner. Herefter piskes sm\u00f8r og sukker til en luftige masse med lidt vanilje, og afslutningsvis vendes den afk\u00f8lede m\u00e6lk/mel blanding i. Og selvom fremgangsm\u00e5den lyder uvant, skylder du dig selv at pr\u00f8ve denne metode. For som sagt er dette nok en af de bedste vaniljecremer jeg nogensinde har smagt.\u00a0 \u00a0 \u00a0Forberedelsestid: 25 minutterAntal: 20 stk.Tilberedningstid: 3 timerIngredienserIngredienser til chokoladekagen:250 g. mel400 g. sukker80 g. kakao2 tsk. vaniljesukker1 tsk. bagepulver2 tsk. natron1 tsk. salt2,5 dl. k\u00e6rnem\u00e6lk2,5 dl. kaffe (afk\u00f8let)1,25 dl. olie2 \u00e6gIngredienser til vaniljecremen:2,5 dl. m\u00e6lk5 spsk. mel200 g. sukker225 g. sm\u00f8r2 tsk. vaniljesukkerIngredienser til chokolade ganache:1 dl. piskefl\u00f8de200 g. m\u00f8rk chokolade1 spsk. instantkaffeDel opskriften:#kage#sweets#bagv\u00e6rkFremgangsm\u00e5deS\u00e5dan laver du chokoladekagen  Start med at forvarme ovnen til 175 grader over/undervarme. Bland alle de t\u00f8rre ingredienser (hvedemel, sukker, kakao, salt, vaniljesukker bagepulver og natron) i en stor sk\u00e5l. I en anden sk\u00e5l piskes de v\u00e5de ingredienser med en h\u00e5ndmixer ved mellem hastighed (olie, k\u00e6rnem\u00e6lk, afk\u00f8let kaffe og \u00e6g). Bland de v\u00e5de ingredienser med de t\u00f8rre og pisk ved mellem hastighed indtil massen er ensartet. Del dejen i to bradepander (30x25 cm) bekl\u00e6dt med bagepapir.\u00a0 Bag kagen i ca. 25 minutter indtil gennembagt og lad kagen afk\u00f8le helt inden bagepapiret fjernes.  \u00a0 S\u00e5dan laver du vaniljecremen  Mens kagen afk\u00f8les kan du g\u00e5 i gang med vaniljecremen. I en tykbundet gryde piskes m\u00e6lk og hvedemel med et piskeris. Opvarm langsomt blanding indtil det begynder at tykne. Fjern fra varme og lad afk\u00f8le. I en stor sk\u00e5l piskes sm\u00f8r, sukker og vaniljesukker indtil det er let og luftigt. Tilf\u00f8j den afk\u00f8lede mel/m\u00e6lkeblanding og pisk indtil massen er ensartet.  \u00a0 S\u00e5dan laver du chokoladeganache  Kog fl\u00f8den langsomt op i en tykbundet gryde - pas p\u00e5 det ikke br\u00e6nder p\u00e5. Tilf\u00f8j herefter kaffen. Hak chokoladen groft og kom den op i den varme fl\u00f8de. Lad st\u00e5 1-2 minutter inden du begynder at r\u00f8re. R\u00f8r langsomt og helst ikke mere end h\u00f8jest n\u00f8dvendigt. Er chokoladen ikke helt smeltet endnu, kan du lade blandingen st\u00e5 et par minutter mere f\u00f8r der r\u00f8res igen.  Samling af din kage  Fjern bagepapiret fra dine kagebunde, og bekl\u00e6d den ene bradepande med et nyt stykke bagepapir. L\u00e6g en chokoladebund i og fordel vaniljecremen ovenp\u00e5 bunden. Herefter l\u00e6gges den n\u00e6ste kagebund p\u00e5, og der afsluttes med en stadig lun chokoladeganache. S\u00e6t kagen p\u00e5 k\u00f8l minimum 2-3 timer (gerne l\u00e6ngere) s\u00e5 den kan s\u00e6tte sig. Sk\u00e6r ud i tern og nyd til en dejlig kop kaffe. Kagen kan holde sig 2-3 p\u00e5 k\u00f8l.\u00a0 S\u00e5 er der ding dong kage! En sk\u00f8n (og utrolig delevenlig) kage til en god kop kaffe. Og husk s\u00e5 at k\u00f8be nogle Ding Dongs n\u00e6ste gang du rammer staterne - selvom denne hjemmelavede version selvf\u00f8lgelig er en del bedre :-) Happy bakings!NKommentarerSmid en kommentarSendCopyright\u00a9 ByNorlund 2022 Author: Nana N\u00f8rlund Eldevig  "}