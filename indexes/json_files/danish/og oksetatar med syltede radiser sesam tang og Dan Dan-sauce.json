{"id": "og oksetatar med syltede radiser sesam tang og Dan Dan-sauce", "contents": "              R\u00f8dbede- og oksetatar med syltede radiser, sesam, tang og Dan Dan-sauce                                         \u00d7           Opskrifter p\u00e5 madgl\u00e6de             Toggle navigation                                                             Opskrifter                                                                             Udsk\u00e6ringer                                                                             Kokkeskole                                                                             R\u00e5varer                                                                             Dyrevelf\u00e6rd                                        Forside      Opskrifter      R\u00f8dbede- og oksetatar med syltede radiser, sesam, tang og Dan Dan-sauce                 R\u00f8dbede- og oksetatar med syltede radiser, sesam, tang og Dan Dan-sauce           Af voresmad.dk                           \u00d7  Del denne opskrift      Luk               Det skal du bruge                                         4 personer                                    Syltede radiser eller r\u00f8dbeder  100 g radiser eller r\u00f8dbeder 10 sorte peberkorn 2 laurb\u00e6rblade 1 dl eddike 1 dl vand 1 spsk sukker eller honning Salt  Tatar med r\u00f8dbeder 200 g r\u00f8dbeder  200 g okseinderl\u00e5r eller -yderl\u00e5r  Salt og peber   Dan Dan-sauce 3 spsk tahin 1 spsk peanutbutter 1 spsk sojasauce 2 spsk hoisin sauce 2 spsk riseddike 2 spsk sukker \u00bd - 1 spsk sichuan peber  Topping 3 blade nori tang  30 g sesamfr\u00f8 \u2013 gerne en blanding af hvide og sorte     Ca. 2 timer                                                                            S\u00e5dan g\u00f8r du Syltede radiser eller r\u00f8dbeder  Sk\u00e6r radiser eller r\u00f8dbeder i tynde skiver og kom dem i en sk\u00e5l eller et glas sammen med peberkorn og laurb\u00e6rblade. Kog eddike, vand og sukker op med lidt salt. H\u00e6ld den varme lage over radisserne. L\u00e6g l\u00e5g p\u00e5 glasset og opbevar dem i k\u00f8leskabet 3-4 timer.  Tatar med r\u00f8dbeder  Kog r\u00f8dbederne m\u00f8re i letsaltet vand, 20-40 minutter afh\u00e6ngigt af st\u00f8rrelsen. H\u00e6ld vandet fra r\u00f8debederne og \u2019smut\u2019 dem fri af deres skal mens de er varme. L\u00e6g r\u00f8dbederne i et ovnfast fad og t\u00f8r dem i ovnen ved 100 grader i ca. 1 time eller mere \u2013 jo t\u00f8rrere, jo bedre. Ved t\u00f8rringen f\u00e5r de en sejhed der minder om k\u00f8d-tekstur. Hak r\u00f8dbeder og okseinderl\u00e5r fint, enten med kniv eller hak dem groft i en i k\u00f8dhakker. Vend r\u00f8dbeder og k\u00f8d sammen, og smag til med salt, peber og Dan Dan-sauce.  Dan Dan-sauce  R\u00f8r tahin og peanutbutter sammen med sojasauce, hoisinsauce, sukker og eddike i en sk\u00e5l, til en cremet sauce. Sp\u00e6d evt. til med lidt vand, hvis saucen er meget tyk. Smag saucen grundigt til med evt. mere sukker, sichuan peber, mere eddike eller andet.  Topping  Rist noritangen p\u00e5 t\u00f8r pande s\u00e5 det frigiver ekstra umami. Rist sesamfr\u00f8ene et par minutter p\u00e5 t\u00f8r pande.  Anretning Anret tataren p\u00e5 tallerkener og top med syltede radiser eller r\u00f8dbeder og ristet tang. Serv\u00e9r med ekstra Dan Dan-sauce og et drys sesamfr\u00f8. Foto: Sophie Due Rasmussen                    energifordeling  N\u00e6ringsindhold pr. person  (ca. 235 g af retten):  Protein: 18 g Kulhydrat: 28 g Kostfibre: 5 g Fedt: 14 g Energi: 1323 kJ (315 kcal)   Energiindhold pr. 100 g: Protein: 8 g Kulhydrat: 12 g Kostfibre:  2 g Fedt: 6 g Energi: 566 kJ (135 kcal)                                                 se mere    Yderl\u00e5r Inderl\u00e5r Udsk\u00e6ringer af okse Weekend                                  VORESMAD.dk         VORESMAD.dk Landbrug & F\u00f8devarer F.m.b.A Axelborg, Axeltorv 3 1609 K\u00f8benhavn V             voresmad@lf.dk Cookiepolitik     Tilmeld nyhedsbrev  Om os Konkurrencer Om voresmad.dk Kontakt                            "}