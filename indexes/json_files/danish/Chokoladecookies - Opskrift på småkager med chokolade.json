{"id": "Chokoladecookies - Opskrift p\u00e5 sm\u00e5kager med chokolade", "contents": "    Chokoladecookies - Opskrift p\u00e5 sm\u00e5kager med chokolade - Mummum.dk                                   Chokoladecookies - Opskrift p\u00e5 sm\u00e5kager med chokolade - Mummum.dk                                                               Vil du v\u00e6re fri for reklamer? S\u00e5 opret dig som medlem og brug vores app uden reklamer og f\u00e5 mange fordele\ud83d\udca5\ud83d\udcf2\ud83d\ude0d              Menu   Opskrifter  Alle opskrifter Babymad Morgenmad Drikkevarer Bagv\u00e6rk Frokost Dyppelse Aftensmad Airfryer Tilbeh\u00f8r til aftensmad S\u00f8de sager Sundere alternativer Tapas   Madplaner Medlemskab Kogeb\u00f8ger                                                   Forside / Opskrifter / S\u00f8de sager / Cookies / Chokoladecookies   Chokoladecookies               \t\t\t\tChokoladecookies               \t\t\t\t\t\tOpskrift til 1224364860 stk.\t\t\t\t\t  \t\t\t\t\t\tOpskrift til 12 stk.\t\t\t\t\t    Forberedelsestid \t\t\t\t\t\t10 minutter                      Tilberedelsestid \t\t\t\t\t\t45 minutter                      Samlet tid \t\t\t\t\t\t55 minutter                         Del           Pin           Print               Beskrivelse Nem og l\u00e6kker opskrift p\u00e5 m\u00f8rke chokoladecookies med chokoladestykker. De bedste sm\u00e5kager med chokolade, som er spr\u00f8de og l\u00e6kre.      Ingrediensliste    110 g. sm\u00f8r   125 g. sukker   100 g. brun farin   2 tsk. vaniljesukker   1  \u00e6g   1 tsk. bagepulver   30 g. bagekakao   1 knivspids salt   160 g. hvedemel   100 g. m\u00f8rk chokolade        Fremgangsm\u00e5de  Tag sm\u00f8r ud i god tid, s\u00e5 det kan blive bl\u00f8dt. Pisk bl\u00f8dt sm\u00f8r, sukker, brun farin og vaniljesukker i 3-4 minutter. Tils\u00e6t \u00e6g og pisk godt igen. Vej hvedemel, bagekakao, salt og bagepulver af i en sk\u00e5l. Tils\u00e6t melblandingen til den v\u00e5de blanding. R\u00f8r det hele godt sammen. Hak chokolade groft og vend det i dejen (gem evt. lidt af chokoladen til at komme ovenp\u00e5 inden de bages). Vej dejen af til ca. 40 g. pr. stk. Pres hver kugle let sammen med h\u00e6nderne. Placer dem i en b\u00f8tte eller tallerken. T\u00e6nd ovnen p\u00e5 180 grader varmluft. G\u00f8r to bageplader klar med bagepapir. Placer 6 klumper dej p\u00e5 hver plade med god afstand (tryk evt. chokolade ned oven i dejen). Bag \u00e9n plade af gangen. Bag f\u00f8rst i 6 minutter. Tag herefter pladen ud og vend den. Bag igen i yderligere 6-7 minutter (alt efter hvor kraftig din ovn er). Vi vender pladen undervejs, da vores ovn bager lidt uj\u00e6vnt. Hvis din ikke g\u00f8r det, s\u00e5 beh\u00f8ves du ikke at vende dem. N\u00e5r de begynder at blive gyldne i kanterne og p\u00e5 overfladen, s\u00e5 tages de ud. N\u00e5r de bliver taget ud, s\u00e5 er de stadig bl\u00f8de. N\u00e5r de f\u00e5r lov til at k\u00f8le af, s\u00e5 bliver de h\u00e5rde. Bag de resterende cookies. Lad alle dine cookies k\u00f8le af p\u00e5 en bagerist. N\u00e5r de er afk\u00f8let pakkes de i en sm\u00e5kaged\u00e5se eller luftt\u00e6t beholder.      Bed\u00f8m denne ret       Opskrift p\u00e5 chokoladecookies Her f\u00e5r du vores bedste opskrift p\u00e5 store og spr\u00f8de chokoladecookies. M\u00f8rke sm\u00e5kager med chokolade, som er perfekt som en lille snack eller til at tage l\u00e6kkersulten om eftermiddagen. De er ogs\u00e5 gode til et glas m\u00e6lk eller en god kop kaffe. De her cookies er super spr\u00f8de og er uden tvivl en rigtig amerikansk cookie. De har en god smag af chokolade, s\u00e5 hvis du er en chokoladegris, ligesom os, s\u00e5 er de her lige noget for dig. Vi har puttet stykker af m\u00f8rk chokolade i, men du kan ogs\u00e5 sagtens tilf\u00f8je lys eller hvid chokolade. Du kan ogs\u00e5 lave en kombination af flere slags chokolade. L\u00c6S OGS\u00c5: Marengs med chokolade  Sm\u00e5kager med chokolade Vi elsker sm\u00e5kager med chokolade. Hvis du vil pr\u00f8ve kr\u00e6fter med andre sm\u00e5kager, s\u00e5 kan vi ogs\u00e5 anbefale de her chokoladespecier. Men hvis du er p\u00e5 udkig efter s\u00e5dan en rigtig m\u00f8rk og intens chokoladecookie, s\u00e5 er det uden tvivl den her opskrift du skal lave. Vi elsker cookies. De kan nydes til kaffen, som en snack, p\u00e5 et st\u00f8rre kagebord og er ogs\u00e5 geniale som kollegakage eller tag-med-i-skole-kage. De er nemlig super nemme at dele ud og samtidig ogs\u00e5 nemme at transportere. De kan i hvert fald varmt anbefales. Hvordan opbevares de bedst? De opbevares bedst i en luftt\u00e6t beholder eller i en sm\u00e5kaged\u00e5se. Du kan ogs\u00e5 sagtens fryse den r\u00e5 kagedej ned. S\u00e5 kan du nemt tage kagedejen op, lade den t\u00f8 op og s\u00e5 bage friske sm\u00e5kager. F\u00f8lg med p\u00e5 de sociale medier F\u00f8lg endelig med p\u00e5 vores\u00a0Instagram\u00a0eller\u00a0Facebook, hvor du vil f\u00e5 daglig madinspiration. Husk at du kan blive medlem af \u201dMit Mummum\u201d, hvor du f\u00e5r din egen personlige profil med en r\u00e6kke nye funktioner.\u00a0L\u00e6s mere lige her.\u00a0Vi vil elske at f\u00e5 dig med i vores madunivers.     Tags anvendt i denne opskrift M\u00f8rk chokoladeSukkerVaniljesukkerBagepulverBrun farinBagekakaoHvedemelT\u00f8rvarerK\u00f8levarerSm\u00f8r\u00c6gVegetariskEfter\u00e5rFor\u00e5rSommerVinter     Dette kan ogs\u00e5 interessere dig         R\u00e5 gulerodskage med Daim L\u00e6s mere        Karamelkage L\u00e6s mere        Chokoladekage med hindb\u00e6r L\u00e6s mere        Dr\u00f8mmekageroulade L\u00e6s mere         Kommentarer       I siger:   februar 18, 2022 kl. 12:13 pm    Kan man s\u00e6ttte dem i fryseren hvis det skulle v\u00e6re  Svar       mummum siger:   februar 18, 2022 kl. 12:55 pm    Ja \ud83d\ude42 Kh  Svar         Helle siger:   september 28, 2022 kl. 9:36 pm    Hvor lang tid kan de holde sig i en kaged\u00e5se?  Svar       mummum siger:   september 29, 2022 kl. 8:20 am    Hej,  De mister noget af spr\u00f8dheden jo l\u00e6ngere de ligger der. Men ca. 1-2 m\u00e5neder \ud83d\ude42 Kh  Svar         Simone siger:   maj 4, 2023 kl. 2:35 pm    Det her er f\u00f8rste gang jeg har bagt noget i oven som ikke fejlede ogs\u00e5 smager det mega godt ogs\u00e5 uden chokolade ikke sidste gang jeg laver dem herp  Svar       mummum siger:   maj 4, 2023 kl. 4:28 pm    Dejligt at h\u00f8re Simone!  Svar        Skriv en kommentar Cancel reply     \u0394                              TILMELD DIG VORES NYHEDSBREV Tilmeld dig vores nyhedsbrev \u2013 det er ganske gratis. Du vil v\u00e6re den f\u00f8rste til at modtage vores ugentlige madplaner, gode tilbud, nyheder og meget mere.\u00a0                           Du kan naturligvis altid afmelde dig nyhedsbrevet igen. Vi behandler dine personoplysninger for at kunne sende dig nyhedsbrevet. L\u00e6s mere i Privatlivspolitik.        \u00a9 MUMMUM 2023   Powered by Ruby Studio                  Tips og tricks Opskrifter  Morgenmad Babymad Drikkevarer Bagv\u00e6rk Frokost Dyppelse Aftensmad Airfryer Tilbeh\u00f8r til aftensmad S\u00f8de sager Sundere alternativer Tapas   Inspiration Madplaner Medlemskab Kogeb\u00f8ger Om os Generelle betingelser og privatlivspolitik Handelsbetingelser Kontakt        Luk           S\u00f8g i kategorier, titler og opskrifternes r\u00e5vareindhold        ANDRE S\u00d8GER P\u00c5...   nem aftensmad    smoothie   sund   tapas   one pot   kylling   salat   boller   p\u00f8lsehorn   pastaretter   grillopskrifter           Kurv Luk     Ingen varer i vognen.                                               "}