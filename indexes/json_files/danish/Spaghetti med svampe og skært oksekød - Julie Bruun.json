{"id": "Spaghetti med svampe og sk\u00e6rt oksek\u00f8d - Julie Bruun", "contents": "                            Spaghetti med svampe og sk\u00e6rt oksek\u00f8d - Julie Bruun                                                                  Opskrifter Madplaner Inspiration Kogeb\u00f8ger Tr\u00e6ning Ingredienser   G\u00f8r som +90.000 andre og f\u00f8lg mig p\u00e5 Instagram F\u00f8lg mig p\u00e5 Instagram                 Menu                       S\u00f8g         Opskrifter Madplan Inspiration Kogeb\u00f8ger Tr\u00e6ning Ingredienser                     Forside / Opskrifter / Spaghetti med svampe og sk\u00e6rt oksek\u00f8d   Spaghetti med svampe og sk\u00e6rt oksek\u00f8d     Her finder du en opskrift p\u00e5 sk\u00f8n aftensmadspise. Spaghetti med svampe og sk\u00e6rt oksek\u00f8d er en yderst smagsfuld og cremet ret, som endda er ganske nem at lave. En dejlig pastaret for hele familien. Snup opskriften nedenfor, jeg h\u00e5ber du vil pr\u00f8ve den af.  Spaghetti med svampe og sk\u00e6rt oksek\u00f8d \u00a0 Denne opskrift p\u00e5 spaghetti med svampe og sk\u00e6rt oksek\u00f8d h\u00e5ber jeg kan give lidt inspiration til aftensmaden.\u00a0Den kunne ogs\u00e5 v\u00e6re en glimrende id\u00e9 til g\u00e6stemad. Server den for dine g\u00e6ster, m\u00e5ske med et hvidl\u00f8gsbr\u00f8d og et godt glas vin til. Jeg synes virkelig den smager dejligt \u2013 gode smage i den cremede sauce, som er baseret p\u00e5 fl\u00f8de og parmesan ost, og s\u00e5 champignon, hvidl\u00f8g og skalottel\u00f8g. Mums! Jeg synes sagtens man kan spiste retten som den er. Men dermed\u00a0 ikke sagt at den ikke ogs\u00e5 ville kl\u00e6de at blive serveret sammmen med en salat og/eller et madbr\u00f8d. Med lidt tilbeh\u00f8r til, r\u00e6kker pastaretten ogs\u00e5 til lidt flere personer. Nedenfor kommer jeg med et par forslag til b\u00e5de salater og madbr\u00f8d, som I kan servere sammen med, hvis I har lyst.            \t\t\t\t\tSpaghetti med svampe og sk\u00e6rt oksek\u00f8d\t\t\t\t  \t\t\t\t\tOpskrift til 3-4 personer \t\t\t\t   Samlet tid \t\t\t\t\t\t30 minutters tid. \t\t\t\t\t       Ingredienser    \t\t\t\t\t\t\t\t\t\t\t\t\t280 sk\u00e6rt oksek\u00f8d + 1 lille dl mel + en lille tsk. salt og lidt peber \t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t2 spsk. olie + 1 spsk. sm\u00f8r \t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t400 g champignon \t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t3 skalottel\u00f8g\t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t3 store fed hvidl\u00f8g \t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t1 tsk. salt og lidt frisk peber \t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t2,5 dl fl\u00f8de\t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t1 dl bouillonvand (1 terning okse + 1 dl vand)\t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t25 g parmesanost + ekstra til servering \t\t\t\t\t\t\t\t\t\t\t\t  \t\t\t\t\t\t\t\t\t\t\t\t\t300 g spaghetti + salt til kogevandet \t\t\t\t\t\t\t\t\t\t\t\t  \t\t\t\t\t\t\t\t\t\t\t\t\tserver med persille \t\t\t\t\t\t\t\t\t\t\t\t     S\u00e5dan g\u00f8r du  Kom stykkerne af oksek\u00f8d i en sk\u00e5l sammen med mel og krydderier, vend det godt rundt her i. Tag en dyb pande eller wok frem og kom olie + sm\u00f8r her i, lad det smelte let.\u00a0Kom s\u00e5 k\u00f8det p\u00e5 panden og vend det rundt i et par minutter ved ret h\u00f8j varme, til det bliver gyldent og spr\u00f8dt. Det skal ikke gennemsteges. S\u00e5 kun lige en kort omgang p\u00e5 panden. Tag det af panden, \u2013 kom det over p\u00e5 en tallerken. Reng\u00f8r champignon og sk\u00e6r dem i mindre stykker, snit ogs\u00e5 l\u00f8g og hvidl\u00f8g. Kom evt. lidt mere fedtstof p\u00e5 panden og rist champignon, l\u00f8g og hvidl\u00f8g godt af. Kom salt og peber ved. Kom fl\u00f8de ved og lad det bruse op et minuts tid, kom s\u00e5 bouillonvand ved. L\u00e6g k\u00f8det tilbage p\u00e5 panden og lad det simre her i i 15 minutters tid. S\u00e6t imens spaghetti over at koge. Riv parmesanost ned til blandingen p\u00e5 panden og lad det kort smelte. Dr\u00e6n spaghetti og kom det over i panden. Vend kort rundt. Riv ekstra parmesanost, kom lidt frisk persille og drys salt og peber over.     Bed\u00f8m denne ret       \ufeff Server evt. en salat til spaghetti med svampe Ved siden af den ellers cremede og fede pastaret, kunne man sagtens lave en salat til, for lige at bringe noget spr\u00f8dhed og friskhed til. Jeg kommer her med nogle forslag til forskellige salater, som jeg selv kunne finde p\u00e5, at servere sammen med retten.  Salat med bagte blommer og gedeost \u2013 hvis man er til den slags. Personligt elsker jeg godeost! Salaten er bl.a. med rucola, p\u00e6re og vindruer. Tomatsalat med burrata og balsamicoglace.\u00a0 Denne indeholder cherrytomater i selskab med frisk basilikum og balsamicoglace, avocado og grillede peberfrugter. Og sidst med ikke mindst, burrata p\u00e5 toppen \u2013 som virkelig er en cremet, undervurderert sag. Tyrkisk hyrde salat. En dejlig og meget nem salat, som best\u00e5r af en masse gr\u00f8ntsager sk\u00e5ret i mindre stykker med lidt feta og citronsaft. Spidsk\u00e5lssalat med frisk dild, \u00e6ble og avocado. Spr\u00f8dt spidsk\u00e5l som blandes med syrlige \u00e6bler og fed avocado. Vendt i en olie-sennep-honning dressing og toppet med frisk dild.  \u00a0 Server evt. ogs\u00e5 madbr\u00f8d til Alts\u00e5 et l\u00e6kkert hvidl\u00f8gsbr\u00f8d eller ostebr\u00f8d er jo aldrig en d\u00e5rlig id\u00e9.\u00a0Nedenfor fremh\u00e6ver jeg nogle madbr\u00f8d, man sagtens kunne servere sammen med pastaretten og en salat.  Madbr\u00f8d med ost og persille. Formet som snegle og har en dejlig smag af cheddarost, sammen med sm\u00f8r og persille. Osteboller med jalapeno. Bl\u00f8de boller med smag af ost, b\u00e5de cheddar og mozzarella \u2013 og en virkelig god spiciness fra jalapeno. Snoet ostebr\u00f8d. Madbr\u00f8d med fyld af hvidl\u00f8gssm\u00f8r med persille og citronskal Hvidl\u00f8gssnurrer. Fedtede og spr\u00f8de, snaskede og krydrede. Virkelig gode og yderst fine at se p\u00e5.          F\u00f8lg mig p\u00e5 sociale medier          Andre sp\u00e6ndende opskrifter       Burger med karamelliserede l\u00f8g og bagte tomater        Gyros med svinek\u00f8d, tzatziki og spr\u00f8dt gr\u00f8nt        Moules frites        L\u00f8gsuppe       Del denne artikel                  0   0   14  0     0                Kommentarer  \t\t\t\t\tIngen kommentarer endnu \t\t\t\t\t \t\t\t\t\t \t\t\t\t    Skriv en kommentar Fjern kommentar*Din mail vil ikke blive pupliceret      \u0394                   Kontakt Privatlivspolitik og cookies              @ Julie Bruun                                                 "}