{"id": "svinek\u00f8d - foodplanner", "contents": "         svinek\u00f8d \u2013 FOODPLANNER                                                                                         \t\tVidere til indhold\t     FOODPLANNER Opskrifter, vin og andre livskvalitetsfremmende sager Menu og widgets     SearchSearch          Tag: svinek\u00f8d    Honning- og BBQ-marineret svinek\u00f8d p\u00e5 spyd med godt snaskede hvidl\u00f8gs- og\u00a0ostebr\u00f8d    Grillmad! Antal personer:\u00a0 4 personer. Forberedelsestid: 15 minutter +\u00a0 marinering i 6-8 timer. Tilberedningstid: 10-15 minutter. Ingredienser til k\u00f8det 2 dl. BBQ-sauce (bare brug den du synes bedst om) 2 spsk. olie 1 lille l\u00f8g, finthakket 3 tsk. honning 3 tsk. dijonsennep 1 tsk. soyasauce 1/2 tsk. ingef\u00e6rpasta Ingredienser til br\u00f8dene 2 fl\u00fbtes 150 g revet ost 2 fed finthakket hvidl\u00f8g 50 g sm\u00f8r Persille Opskrift p\u00e5 k\u00f8det Start med at bikse marinaden til k\u00f8det sammen: Opvarm olien i en dyb pande ved j\u00e6vn varme. Tils\u00e6t l\u00f8g og lad det klare, hvorefter BBQ-sauce, honning, sennep, soyasauce og ingef\u00e6r tils\u00e6ttes. Lad det simre i 10-12 minutter under omr\u00f8ring fra tid til anden. Lad s\u00e5 marinaden k\u00f8le af. I mens trimmes k\u00f8det for fedt og sener. Sk\u00e6r det s\u00e5 i tr\u00e6 stykker p\u00e5 den lange led. I en frysepose med k\u00f8det, marinade efter og s\u00e5 i k\u00f8leskabet i 6-8 timer. S\u00e6t k\u00f8det p\u00e5 p\u00e5 spyd af passende st\u00f8rrelse (jep, jeg har f\u00e5et fingrene i nogle gode \u201csv\u00e6rd\u201d p\u00e5 en halv meters penge) og grill dem 8-10 minutter alt i alt. Opskrift p\u00e5 br\u00f8dene Sk\u00e6r skiver halvt ned i br\u00f8dene. F\u00f8rst p\u00e5 den ene led, og s\u00e5 den anden, s\u00e5 de n\u00e6rmest bliver ternede. Tryk lidt, s\u00e5 ternerne \u00e5bner sig. Bland sm\u00f8r med ost, hvidl\u00f8g og hakket persille. Stop det godt ned i br\u00f8dene, og grill br\u00f8dene for indirekte varme i ca. 15 minutter til sm\u00f8r og ost er smeltet ned i og skorpen er spr\u00f8d.     Udgivet i 10. juni 201827. maj 2018Kategorier Amerikansk, Italiensk, SkandinaviskTags barbecue, bbg, grillspyd, honning, hvidl\u00f8gsbr\u00f8d, ost, svinek\u00f8d, svinem\u00f8rbradLeave a comment on Honning- og BBQ-marineret svinek\u00f8d p\u00e5 spyd med godt snaskede hvidl\u00f8gs- og\u00a0ostebr\u00f8d     Gris, mer\u2019 gris, \u00e6bler og salvie \u2013 what\u2019s not to\u00a0like?    Haps! Antal personer:\u00a0 2 personer. Forberedelsestid: 10 minutter. Tilberedningstid: 30 minutter. Gris, \u00e6bler og salvie kan bare \u00e9t eller andet sammen. Det er verdensklasse. Ingredienser 2 stk. svinekoteletter 1 syrligt \u00e6ble En h\u00e5ndfuld friske salvieblade 3 fed hvidl\u00f8g 2 skiver schwartzwalder-skinke 10-15 sm\u00e5 kartofler 1 skv\u00e6t marsala Sm\u00f8r Olie Salt Peber Opskrift Tag koteletter ud af k\u00f8leskabet og krydr dem med salt og peber og lad dem st\u00e5 p\u00e5 k\u00f8kkenbordet, mens du lige forberede de andre ting, s\u00e5 de lige f\u00e5r antydningen af stuetemperatur. I mens reng\u00f8res kartoflerne grundigt. Opvarm en god klat sm\u00f8r og lidt olivenolie i en dyb pande, og smid dem deri sammen med lidt friske salvieblade og et fed hvidl\u00f8g, som du lige maser fladt med h\u00e5ndryggen inden. R\u00f8r rundt fra tid til anden til kartoflerne er gyldne og lidt spr\u00f8de i det p\u00e5 ydersiden, men m\u00f8re indeni. N\u00e5r der er ca. 10 minutter tilbage til kartoflerne er klar, s\u00e5 opvarm lidt olie p\u00e5 en pande og steg skinkeskiverne spr\u00f8de deri p\u00e5 begge sider. Lige inden de er f\u00e6rdige sprinkler du lidt marsala over. S\u00e5\u2019 d\u00e9t klaret \u2026 S\u00e5 til k\u00f8det: Opvarm en klat sm\u00f8r og lidt olivenolie p\u00e5 en pande sammen med lidt fler\u00b4salvieblade og de sidste fed hvidl\u00f8g, som er knust som tidligere beskrevet. P\u00e5 med k\u00f8det. Stegeskorpe p\u00e5 den ene side (det ta\u2019r 2-3 minutter), s\u00e5 vende og samme kunststykke p\u00e5 den anden side. Lad derefter k\u00f8det hvile i fem minutter inden servering. I mens smider du lige \u00e6bleb\u00e5dene p\u00e5 panden, s\u00e5 de kan n\u00e5 at blive varme og lige suge lidt stegesky til sig, og s\u00e5 er de klar samtidig med alt det andet.      Udgivet i 30. marts 201826. marts 2018Kategorier SkandinaviskTags \u00e6ble, gris, hvidl\u00f8g, kotelet, marsala, salvie, skinke, svin, svinek\u00f8d, svinekoteletLeave a comment on Gris, mer\u2019 gris, \u00e6bler og salvie \u2013 what\u2019s not to\u00a0like?     Wonton Goes Surf \u2018n\u2019\u00a0Turf    Wonton Goes Surf \u2018n\u2019 Turf. M\u00e6ngde: Ca. 30-40 stk. Forberedelsestid: 15 minutter. Tilberedningstid: 45 minutter. Ingredienser 250 g hakket svinek\u00f8d 150 g vannamei-rejer 4 for\u00e5rsl\u00f8g 1 lille gulerod En anelse r\u00f8rsukker Lidt soya Lidt sesamolie Peber Wonton-dej 1 let sammenpisket \u00e6g Smagsneutral olie Thai-basilikum Ketjap Manis S\u00f8d chilisauce  Opskrift Hak rejerne fint og bland dem med k\u00f8det sammen med tre finthakkede for\u00e5rsl\u00f8g, en gulerod revet fint, lidt sukker, lidt soya og lidt sesamolie. Smag til med en anelse friskkv\u00e6rnet peber. L\u00e6g en lille kugle k\u00f8d p\u00e5 en wonton-dej og pensl kanterne med \u00e6g. Luk sammen som en lille pose, og l\u00e6g den p\u00e5 bagepapir. Forts\u00e6t s\u00e5ledes til du enten l\u00f8ber t\u00f8r for k\u00f8d eller wonton-dej. Opvarm smagsneutral olie til 170 grader og steg wonton\u2019erne deri i mindre batches, s\u00e5 olien ikke bliver for kold undervejs. De skal v\u00e6re spr\u00f8de og gyldne, s\u00e5 er de klar. Det sidste for\u00e5rsl\u00f8g sk\u00e6rer du den gr\u00f8nne del af, som derefter strimles. Dem kan du binde op toppen af de sm\u00e5 poser \u2013 det ser fint ud. Serv\u00e9r med thai-basilikum, s\u00f8d chilisauce og ketjap manis.   Udgivet i 28. marts 201826. marts 2018Kategorier UncategorizedTags gris, reje, surf 'n' turf, svinek\u00f8d, wontonLeave a comment on Wonton Goes Surf \u2018n\u2019\u00a0Turf     Nikuman \u2013 japansk street\u00a0food    Nikuman. M\u00e6ngde: 4 personer. Forberedelsestid: 10 minutter. Tilberedningstid: 30 minutter + 30 minutters h\u00e6vning. Da jeg gik i folkeskole og havde helt korte shorts p\u00e5 og s\u00e5r p\u00e5 kn\u00e6ene, der kunne man i skoleboden k\u00f8be en grovbolle, som vi udhulede og proppede en frikadelle ind i. Hverken grovbolle eller frikadelle var af speciel god kvalitet; den ene \u2013 alts\u00e5 grovbollen \u2013 var mest bare st\u00f8rknet luft med lidt kerner i, mens den anden var den klassiske, fede frost-sag, som blot blev lunet i en stor industriovn. Men jeg elskede det! Det her betragter jeg lidt som det japanske modstykke \u2013 dog synes jeg, at jeg kvalitetsm\u00e6ssigt lige har h\u00e6vet det lidt. Trods alt. Ingredienser 2 dl. vand 4 tsk. t\u00f8rg\u00e6r 400 g hvedemel 6 tsk. sukker 2 tsk. bagepulver 4 tsk. smagsneutral olie 400 g hakket svinek\u00f8d 5-6 sky\u00f8re 100 g vandkastanjer 1 lille l\u00f8g 1 tsk. ingef\u00e6rpasta 2 spsk. soya 1 spsk. sake 1 spsk. \u00f8sterssauce 1 spsk. sesamolie 1-2 spsk. maizena 1 spsk. sukker Opskrift F\u00f8rst skal du i gang med dejen: H\u00e6ld t\u00f8rg\u00e6r i det lunkne vand, og lad det boble op. Det ta\u2019r en fem minutters penge. I mens blander du mel, sukker og bagepulver i en anden sk\u00e5l, hvorefter det blandes med g\u00e6r og vand samt olie. \u00c6lt godt igennem ca. 10 minutter og lad det h\u00e6ve i en halv time under husholdningsfilm. S\u00e5 til fyldet: Snit sky\u00f8re, vandkastanjer og l\u00f8g ganske fint og bland med k\u00f8d, ingef\u00e6rpasta, soya, sake, \u00f8sterssauce, sesamolie, maizena og sukker. \u00c6lt godt igennem. Del dejen i 8 og rul dem ud til sm\u00e5, tykke pandekager. Fordel k\u00f8det i sm\u00e5 bolde mit p\u00e5 hver pandekage, og fold dejen op om. S\u00f8rg for at lukke dem godt til, s\u00e5 der ikke slipper v\u00e6de ud, n\u00e5r de om lidt skal dampes. L\u00e6g dem p\u00e5 et stykke bagepapir med huller i, i en bambusdamper og damp dem i ca. 25 minutter. M\u00e5ske 30 minutter. Serv\u00e9r med hoisin sauce.   Udgivet i 17. august 201714. august 2017Kategorier Asiatisk, JapanskTags br\u00f8d, damp, k\u00f8d, nikuman, svinek\u00f8dLeave a comment on Nikuman \u2013 japansk street\u00a0food     Kylling med r\u00f8rhatte, pancetta og\u00a0svinek\u00f8d    Kylling m\u00f8der farsbr\u00f8d og s\u00f8d musik opst\u00e5r.  M\u00e6ngde: 2 personer. Forberedelsestid: 20 minutter +\u00a0 40 minutter i bl\u00f8d i vand for svampene. Tilberedningstid: 30-40 minutter. Kylling m\u00f8der farsbr\u00f8d og s\u00f8d musik opst\u00e5r. Udgangspunktet for denne opskrift er langt hen ad vejen dette italienske farsbr\u00f8d. Men denne gang er det inde i et saftigt kyllingebryst, og det er heller ikke helt ved siden af \u2026 Ingredienser de farserede kyllingebryster 2 kyllingebryster 200 g hakket svinek\u00f8d 4 skiver god pancetta i mindre tern 1 finthakket blegselleri 1 lille, finthakket gulerod 1 lille, finthakket l\u00f8g 1 fed finthakket hvidl\u00f8g 10 g t\u00f8rrede r\u00f8rhatte opbl\u00f8dt i vand 1 \u00e6g Salt Peber Olivenolie Lidt finthakket persille Ingredienser til saucen 250 g passata 1 finthakket blegselleri 1 lille, finthakket gulerod 1 lille, finthakket l\u00f8g 1 fed finthakket hvidl\u00f8g 1 gener\u00f8st glas hvidvin 20 g t\u00f8rrede r\u00f8rhatte opbl\u00f8dt i vand Salt Peber Olivenolie Lidt finthakket persille Opskrift Opvarm olie i en sauterpande ved j\u00e6vn varme, og smid l\u00f8gene p\u00e5. Lad dem blive klare inden du smider blegselleri, gulerod, hvidl\u00f8g, svampe og pancetta p\u00e5. Rusk det rundt til gr\u00f8ntsagerne er bl\u00f8de, men stadig har bid. Skru op for varmen og tils\u00e6t s\u00e5 k\u00f8det. Brun det, smag til med salt og peber og tag derefter panden fra varmen. Lad det k\u00f8le lidt og tils\u00e6t s\u00e5 \u00e6gget samt den hakkede persille. Saml tingene til en let sammenh\u00e6ngende masse. Sk\u00e6r en lomme i i kyllingebrysterne og fordel farsen deri. Luk med k\u00f8dn\u00e5le. Brun dem p\u00e5 en pande. I mens opvarmes olie i en gryde og l\u00f8g klares deri, inden blegselleri, gulerod, hvidl\u00f8g og r\u00f8rhatte tils\u00e6ttes. Tils\u00e6t hvidvin og kog alkoholen fra, inden du tils\u00e6tter passata og smager til med salt og peber. Smid kyllingebryster i gryden, l\u00e6g l\u00e5g p\u00e5 og lad simre til kyllingen er gennemstegt. 30 minutter er ikke helt sk\u00e6vt. Server med friskkogt pasta, lidt friskrevet parmesan og persille.   Udgivet i 19. november 201616. november 2016Kategorier ItalienskTags farsbr\u00f8d, hvidvin, italiensk, kylling, pancetta, r\u00f8rhatte, svampe, svinek\u00f8dLeave a comment on Kylling med r\u00f8rhatte, pancetta og\u00a0svinek\u00f8d     Fettuccine med svinek\u00f8d og\u00a0valmuefr\u00f8    Fettuccine med svinek\u00f8d og valmuefr\u00f8. Antal personer: 3 personer. Forberedelsestid: 10 minutter. Tilberedningstid: 15 minutter. Frisk ferruccine 2 skinkeschnitzler 500 g champignoner 1 bdt. persille 1 spsk. portvin 250 g creme fraiche 18% Salt Peber 1 spsk. tomatpur\u00e9 2 tsk. paprika 1 knivspids cayennepeber Lidt valmuefr\u00f8 (birkes) 1 l\u00f8g 1 fed hvidl\u00f8g 25 g sm\u00f8r Lidt olivenolie Smelt lidt sm\u00f8r sammen med olien i en gryde ved j\u00e6vn varme. Tils\u00e6t de skivesk\u00e5rne l\u00f8g og lad dem simre rundt under omr\u00f8ring i ca. 10 minutter til de er klare. Tils\u00e6t s\u00e5 halvdelen af den hakkede persille, det knuste hvidl\u00f8g, paprika, cayennepeber og k\u00f8d. Skru op for varmen, og rusk rundt til k\u00f8det er brunet. Tils\u00e6t portvinen og lad alkoholen fordampe, hvorefter tomatpur\u00e9en tils\u00e6ttes sammen med creme fraiche. R\u00f8r godt sammen. Tils\u00e6t s\u00e5 champignonerne i skiver, og lad det hel simre i yderligere en 10 minutters tid ved j\u00e6vn varme. R\u00f8r j\u00e6vnligt. Serv\u00e9r pastaen, som er vendt med en smule valmuefr\u00f8, med saucen og et skud friskkv\u00e6rnet peber og et drys persille.   Udgivet i 17. januar 2015Kategorier Italiensk, RussiskTags birkes, fettuccine, svinek\u00f8d, valmuefr\u00f8Leave a comment on Fettuccine med svinek\u00f8d og\u00a0valmuefr\u00f8     Svine- og krabbek\u00f8dsboller med\u00a0nudler    Svine- og krabbek\u00f8dsboller med nudler. Antal personer: 4 personer. Forberedelsestid: 20 minutter. Tilberedningstid: 20 minutter. 250 g hakket svinek\u00f8d 1 d\u00e5se krabbek\u00f8d p\u00e5 d\u00e5se 1 bdt. for\u00e5rsl\u00f8g, finthakkede 2 fed hvidl\u00f8g, finthakket 1 tsk. r\u00f8d karrypasta 1 spsk. maizena 1 \u00e6ggehvide 4 spsk. sesamolie 1 lille l\u00f8g, finthakket 2 r\u00f8de chili, finthakkede 2 tomater, hakkede Bland svinek\u00f8d, krabbek\u00f8d, halvdelen af for\u00e5rsl\u00f8gene, det ene fed hvidl\u00f8g, karrypasta, maizena og \u00e6ggehvide grundigt. For til sm\u00e5 k\u00f8dboller, og steg dem i 3/4 af olien til de er gyldne og spr\u00f8de udenp\u00e5. Imens laves saucen ved at svitse de resterende ingredienser i det sidste olie \u2013 dog med undtagelse af tomaterne, som f\u00f8rst skal i til sidst og lige ruskes med rundt. Server sammen med friskkogte nudler. Voilas: Spaghetti alla Lady & Vagabonden asian style!   Udgivet i 26. august 2013Kategorier AsiatiskTags \u00e6ggehvide, chili, for\u00e5rsl\u00f8g, hvidl\u00f8g, karrypasta, krabbe, krabbek\u00f8dsboller, l\u00f8g, maizena, nudler, sesamolie, svinek\u00f8d, svinek\u00f8dsboller, tomater1 kommentar til Svine- og krabbek\u00f8dsboller med\u00a0nudler     Hjemmelavede salsiccia med\u00a0auberginekaviar    Hjemmelavede salsiccia med auberginekaviar \u2013 ikke s\u00e5 k\u00f8nt, men yderst velsmagende. Antal personer: Mange personer. Forberedelsestid: 30 minutter. Tilberedningstid: 45 minutter. Som den opm\u00e6rksomme og trofaste l\u00e6ser p\u00e5 bloggen vil vide, s\u00e5 skulle jeg lave hjemmelavede salsiccia for ikke s\u00e5 pokkers lang tid siden. Men efter at jeg havde sk\u00e5ret alle ingredienserne i stykker, som kunne klare turen gennem k\u00f8dhakkeren, s\u00e5 gik det hverken v\u00e6rre eller bedre end at k\u00f8dhakkeren gik i stykker. Helt i stykker. S\u00e5 tingene r\u00f8g i fryseren, en ny k\u00f8dhakker blev k\u00f8bt, og s\u00e5 kom dagen \u2026 Salsiccia 200 g r\u00f8get bacon 1 l\u00f8g Timian 3 fed hvidl\u00f8g Peber Laurb\u00e6rblade 1 kg svinek\u00f8d (ikke for magert) 1 chili Salt 1 dl r\u00f8dvin Svinetarm Auberginekaviar 2 auberginer 2 dl creme fraiche (bare den med lav fedtprocent) 1 h\u00e5ndfuld friskhakket mynte Salt Peber Salsiccia Hak hele molevitten p\u00e5 k\u00f8dhakkeren \u2013 ikke for fint. Herefter skal det blot fyldes i svinetarmen, hvorefter p\u00f8lserne skal en tur p\u00e5 grillen. Husk at prikke et par gange i hver p\u00f8lse, s\u00e5 de ikke spr\u00e6kker ved den h\u00e5rde varme. Ikke nok med, at det er en stor tilfredsstillende f\u00f8lelse af lave mad fra bunden, s\u00e5 st\u00e5r du nu ogs\u00e5 med nogle fantastiske p\u00f8lser i din favn. Auberginekaviar Bland alt med undtagelse af auberginerne. Smid s\u00e5 de hele auberginer p\u00e5 grillen og lad dem blive godt sorte p\u00e5 alle sider. Herefter halveres de, og dressingen h\u00e6ldes over. Meget, meget nemt \u2013 og meget, meget velsmagende. Jeg er ikke den helt store fan af auberginer, men s\u00e5dan her, s\u00e5 kan jeg virkelig godt li\u2019 dem. Opskrift p\u00e5 auberginekaviar under kraftig inspiration fra Cunninghams \u201cGrill\u201d.   Udgivet i 23. juli 201323. juli 2013Kategorier Italiensk, SkandinaviskTags auberginekaviar, auberginer, bacon, chili, creme fraiche, hvidl\u00f8g, laurb\u00e6rblade, l\u00f8g, mynte, peber, r\u00f8dvin, salsiccia, salt, svinek\u00f8d, svinetarm, timian4 kommentarer p\u00e5 Hjemmelavede salsiccia med\u00a0auberginekaviar     Wonton-suppe    Wonton-suppe. Antal personer: 4 personer. Forberedelsestid: 30 minutter. Tilberedningstid: 30 minutter. 25 wontonplader 250 g hakket svinek\u00f8d 4 tsk friskhakket ingef\u00e6r 2 spsk soya 2 fed hakkede hvidl\u00f8g 2 liter h\u00f8nsebouillon (gerne den \u201chemmelige/ukendte\u201d her) 1 brev dashi-pulver 1 sammenpisket \u00e6g 150 g kogte nudler 3 for\u00e5rsl\u00f8g sk\u00e5ret i skr\u00e5 skiver Lidt st\u00e6rk chilisauce Friskhakket koriander Bland svinek\u00f8det med halvdelen af ingef\u00e6ren og halvdelen af soyaen. Fordel en lille skefuld p\u00e5 en wonton-plade, og pensl derefter kanterne med lidt \u00e6g. Luk dem sammen som sm\u00e5 pengeposer. Stil dem p\u00e5 bagepapir til n\u00e5r de skal bruges. Opvarm bouillon i en gryde, sammen med resten af ingef\u00e6ren, soya, hvidl\u00f8g og dashi. Lad det simre i ca. 15 minutter, og tils\u00e6t s\u00e5 wonton\u2019erne. Lad dem koge med i ca. 5 minutter. Tils\u00e6t nudlerne og lad dem varme med i kort tid inden servering. Tils\u00e6t for\u00e5rsl\u00f8g, og server. Drys med friskhakket koriander, og evt. lidt chilisauce.   Udgivet i 23. marts 2013Kategorier AsiatiskTags \u00e6g, bouillon, chilisauce, dashi, for\u00e5rsl\u00f8g, hvidl\u00f8g, ingef\u00e6r, koriander, nudler, soya, suppe, svinek\u00f8d, wonton1 kommentar til Wonton-suppe     Hjemmelavede for\u00e5rsruller    Daloon I ka\u2019 sgu\u2019 bare komme an! Antal personer: Det antal personer, som kan spise 8 store for\u00e5sruller. Forberedelsestid: 30 minutter. Tilberedningstid: 30 minutter. De har v\u00e6ret l\u00e6nge undervejs, de k\u00e6re for\u00e5rsruller. For da de i f\u00f8rste omgang skulle have v\u00e6ret p\u00e5 menuen, der viste det sig, at jeg alligevel ikke \u2013 som jeg ellers troede \u2013 havde for\u00e5rsrulle-dej i fryseren. Fyldet var imidlertid lavet, s\u00e5 det r\u00f8g i fryseren til senere brug. Og senere blev s\u00e5 her til aften \u2026 5 t\u00f8rrede shitaki-svampe opbl\u00f8dt i vand i ca. 30 minutter 1 spsk jordn\u00f8ddeolie 400 g hakket svinek\u00f8d 2 tsk soya 1 lille d\u00e5se bambusskud sk\u00e5ret i tynde strimler 250 g sm\u00e5 b\u00f8nnespirer 1 for\u00e5rsl\u00f8g, finthakket 9 for\u00e5rsrulledej-plader 1 sammenpisket \u00e6g 1 spsk smagsneutral olie Pres vandet fra svampene og hak dem fint. Opvarm jordn\u00f8ddeolien i en wok, og steg k\u00f8det til det skifter farve. Smid soya, bambusskud og svampene i. Steg videre ved fuld skrald p\u00e5 varmen i 2\u20133 minutter. Tils\u00e6t b\u00f8nnespirene og steg i yderligere 1 minut. Tag wokken af varmen, og bland for\u00e5rsl\u00f8g i. Fordel 1/8 af fyldet p\u00e5 en dejplade, og rul sammen. Luk ved at pensle kanten med det sammenpiskede \u00e6g. I \u00f8vrigt er der er som regel en udf\u00f8rlig instruktion p\u00e5 bagsiden af pakken, hvis det sku\u2019 v\u00e6re. Bliv ved til alt fyldet er brugt, og du st\u00e5r med 8 for\u00e5rsruller. Jeg valgte s\u00e5 at pensle dem med lidt olie, og s\u00e5 proppe dem i ovnen ved 200 grader i 20\u201330 minutter. Alternativt kan du friturestege dem nogle stykker af gangen i 5\u20137 minutter i smagsneutral olie. Olien er klar, n\u00e5r den er 190 grader varm \u2013 det er den s\u00e5dan cirka, n\u00e5r en br\u00f8dterning bliver gyldenbrun p\u00e5 30 sekunder.  Opskriften p\u00e5 fyldet er sammensat med inspiration fra \u201cDet kinesiske k\u00f8kken\u201d \u2013 forfatteren er mig ukendt.   Udgivet i 26. februar 2013Kategorier AsiatiskTags \u00e6g, bambusskud, b\u00f8nnespirer, dej, for\u00e5rsl\u00f8g, for\u00e5rsruller, olie, shitaki, soya, svampe, svinek\u00f8d4 kommentarer p\u00e5 Hjemmelavede for\u00e5rsruller    Indl\u00e6gsnavigation Side 1 Side 2 N\u00e6ste side       Skab en gratis hjemmeside eller blog p\u00e5 WordPress.com.                     \t\tPrivacy & Cookies: This site uses cookies. By continuing to use this website, you agree to their use.  To find out more, including how to control cookies, see here: \t\t\t\t \t\t\tCookie Policy\t\t         Follow    Following        \t\t\t\tFOODPLANNER\t\t\t   Slut dig til de 82, der f\u00f8lger denne blog           \t\t\t\t\t\t\t\t\t\t\t\tSign me up\t\t\t\t\t\t\t\t\t\t\t     \t\t\t\t\t\t\t\t\t\t\tAlready have a WordPress.com account? Log in now.               \t\t\t\tFOODPLANNER\t\t\t     Tilpas      Follow    Following   Tilmeld Log ind   \t\t\t\t\t\t\t\t\t\t\tReport this content\t\t\t\t\t\t\t\t\t\t    \t\t\t\t\t\t\t\t\t\t\tView site in Reader\t\t\t\t\t\t\t\t\t\t   Manage subscriptions  Collapse this bar          \u00a0                                                                                     Indl\u00e6ser kommentarer ...    \u00a0   Skriv en kommentar     e-mail (p\u00e5kr\u00e6vet)    Navn (p\u00e5kr\u00e6vet)    Websted                                                "}