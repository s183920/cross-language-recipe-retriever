{"id": "Opskrifter med tang  Mad - DR", "contents": "  Opskrifter med tang | Mad | DR         NavigationDR's hovedindgangeDR.DKDRTVDR LYDG\u00e5 til forsidenLog indLog indNyhedssektionerKontakt og privatlivKontakt DRPrivatlivspolitikMadOpskrifter med tangTang kan bruges i mange retter og med mange forskellige ingredienser. Her er nogle af de opskrifter, som kokken Michael Folman Jensen fra kantinen p\u00e5 K\u00f8benhavns R\u00e5dhus serverer for sine g\u00e6ster.(\u00a9\u00a0Colourbox.com)L\u00e6s opOrdbogTekstAf Karen Albertsen28. nov 2014Mere end 30 dage gammelBl\u00e6retangchips200 g. bl\u00e6retang, frisk eller t\u00f8rret og opbl\u00f8dt, 1 spsk. olie efter eget valg.Klip de yderste 10 \u2013 15 cm. af bl\u00e6retangens skudspidser af, ned til hvor den begynder at blive sej og tr\u00e6et. Skyl den for evt. sand i det saltvand, den vokser i. Bland med olien og bred den ud p\u00e5 bagepapir p\u00e5 en bageplade. Rist den ved 130o, helst i en varmluftovn.Hvis man ikke synes, saltvandet giver saltsmag nok, kan man drysse lidt fint knust havsalt over. Man kan ogs\u00e5 komme lidt sesamfr\u00f8, chili eller andre krydderier i, n\u00e5r man vender tangen med olien.Du har nu en dejlig tangsnack til et glas \u00f8l eller hvidvin. Den kan ogs\u00e5 drysses over en skaldyrsalat, et stykke stegt fisk eller serveres sammen med en grillet kylling.L\u00e6s ogs\u00e5:Tank sundhed med tangBl\u00e6retangsalatBl\u00e6retang, avocados, nye kartofler, salat, spinat, vilde urter eller helst en blanding, cherrytomater, kold dampet fisk eller skaldyr.Fine skud af bl\u00e6retang, gerne med bl\u00e6rer, blancheres i let saltet vand 30 sekunder. Kommes straks over i iskoldt vand. Dryppes af og anrettes med avocado-tern, sm\u00e5 nye kartofler, sp\u00e6de blade af salat, spinat eller \u2013 meget bedre - vilde urter, sm\u00e5 tomater, kold dampet fisk, muslinger eller andre skaldyr \u2013 alt efter temperament og udbud. Lav en mildt smagende dressing af olivenolie og vindruekerneolie, lidt \u00e6bleeddike, salt og peber. M\u00e5ske skal der et dryp honning i.Variationsmulighederne er utallige og giver gode muligheder for at du udvikler din egen \u201dHusets salat\u201d, der inddrager de lokalt dyrkede eller vildtvoksende urter fra lige pr\u00e6cis, hvor DU bor.L\u00e6s ogs\u00e5:Fra tang til handling - s\u00e5dan plukker og tilbereder du tangTangpesto100 g. udbl\u00f8dt tang, svarende til ca. 20 gr. t\u00f8r\u00adret. (start evt. med halvdelen), 15 g. hasseln\u00f8dder, 1 dl koldpresset rapsolie, 15 g. revet fast ost (h\u00f8ost, Vesterhavsost, ravost eller bare parmesan), \u00bd fed hvidl\u00f8g, salt og 1 tsk. \u00e6bleeddike.Rist evt. den t\u00f8rrede tang lidt p\u00e5 br\u00f8dristeren inden udbl\u00f8dning. Hasseln\u00f8dder, rapsolie, revet ost, hvidl\u00f8g, salt og \u00e6bleeddike blendes sammen i en blender eller foodprocessor.Frisk, godt afdryppet tang kan anvendes i stedet for t\u00f8rret. Du kan pr\u00f8ve med sukkertang, bl\u00e6retang eller savtang.L\u00e6s ogs\u00e5:Snup et stykke med tang-skinkeKylling i bl\u00e6retang1 bornholmerhane eller anden kvalitetskylling, en god h\u00e5ndfuld bl\u00e6retang, 1 citron, et godt glas hvidvin, piskefl\u00f8de.Kyllingen bindes op og brunes let i sm\u00f8r i en gryde, der kan t\u00e5le at g\u00e5 i ovnen. N\u00e5r den er brunet, tages gryden af ilden, kyllingen tages op og gryden fores med bl\u00e6retang. Ned igen med kyllingen, nu med \u00bd citron i skiver. D\u00e6k med bl\u00e6retang, h\u00e6ld hvidvin ved og evt. en smule piskefl\u00f8de. Ind i ovnen ved 1400. Temperaturen afh\u00e6nger af, hvor lang tid, du har til r\u00e5dighed.N\u00e5r kyllingen er f\u00e6rdig tages den op, fonden sies fra, reduceres evt. lidt og smages til. Serv\u00e9r med kartofler eller lidt godt br\u00f8d, lidt af tangen som garniture og en lille salat med de vilde urter lige udenfor d\u00f8ren. Man kan evt. komme lidt friskdampede rejer eller andre dampede skaldyr i saucen til sidst.FacebookX (Twitter)Kopier LinkMere fra dr.dkG\u00e5 til forsiden af dr.dkNyhederSeneste nytRegionaltSportVejretUltra NytTV & RadioTV-GuideTV-programmerSe live-TVBonanzaUltraRamasjangH\u00f8r radioServicesMit DR-loginAppsTilg\u00e6ngelighedNyhedsbreveKontakt DRDR og dine dataB\u00f8rnUltraDR L\u00e6rOm DRNyt fra DRJob i DRPresseDR KoncerthusetRundvisningerVilk\u00e5r p\u00e5 dr.dkEtik og rettelserPrivatlivspolitikVi tager ansvar for indholdet og er tilmeldt Pressen\u00e6vnetDREmil Holms Kanal 200999 K\u00f8benhavn CTlf. 35 20 30 40Kontakt DR     "}